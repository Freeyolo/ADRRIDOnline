.. _7.3.:

Kapittel 7.3 Bestemmelser om transport i bulk
=============================================

.. _7.3.1:

7.3.1 Alminnelige bestemmelser
^^^^^^^^^^^^^^^^^^^^^^^^^^^^^^

.. _7.3.1.1:

``7.3.1.1`` 

Gods får ikke transporteres i bulk i kjøretøyer/vogner, bulkcontainere
eller containere med mindre:

a) en spesiell bestemmelse, identifisert med kode BK eller en referanse
til en spesifikk paragraf, som angir at slik transport er tillatt, er
oppført i kolonne (10) i tabell A i kapittel 3.2, i tillegg til at
bestemmelsene i dette underpunkt samt betingelsene i de relevante
bestemmelsene i 7.3.2 er oppfylt; eller

b) en spesiell bestemmelse, identifisert med en kode VC eller en
referanse til en spesifikk paragraf, som angir at slik transport er
tillatt, er oppført i kolonne (17) i tabell A i kapittel 3.2, samt at
betingelsene i denne spesielle bestemmelsen, sammen med eventuelle
tilleggsbestemmelser identifisert med koden «AP», slik de er oppført i
7.3.3, i tillegg til bestemmelsene i dette underpunkt, er oppfylt.

Tom, ikke rengjort emballasje kan transporteres i bulk hvis det er
tillatt med bulktransport for det farlige godset de har inneholdt.
Bestemmelsene for bulktransport av dette godset, oppgitt i kolonne 10 og
17 i tabell A i kapittel 3.2, skal følges.

**ANM:** For transport i tanker, se kapittel 4.2 og 4.3.

.. _7.3.1.2:

``7.3.1.2`` 

Stoffer som kan bli flytende ved temperaturer som kan forventes
forekomme under transport er ikke tillatt transportert i bulk.

.. _7.3.1.3:

``7.3.1.3`` 

Bulkcontainere, containere og lasterom på kjøretøy/vogner skal være
støvtette og lukket på en slik måte at ikke innholdet kan komme ut under
normale transportforhold, inkludert vibrasjoner og variasjoner i
temperatur, fuktighet eller lufttrykk.

.. _7.3.1.4:

``7.3.1.4`` 

Stoffer skal lastes og plasseres på en slik måte at faren for bevegelser
av lasten som kan forårsake skader på bulkcontaineren, containeren,
kjøretøyet/vognen eller fare for lekkasje av det farlige godset er
minimalisert.

.. _7.3.1.5:

``7.3.1.5`` 

Dersom lufteinnretninger er montert skal disse holdes rene og
funksjonsdyktige.

.. _7.3.1.6:

``7.3.1.6`` 

Stoffer skal ikke kunne gi farlige reaksjoner med, eller på noen måte
svekke, materialene i bulkcontaineren, containeren, kjøretøyet/vognen,
pakninger, utstyr – inkludert lokk og presenninger, eller beskyttende
belegg, som er kontakt med stoffet. Bulkcontainere, containere eller
kjøretøy/vogner skal være konstruert eller tilpasset slik at det farlige
stoffet ikke kan trenge igjennom gulvbelegg av tre eller på annen måte
komme i berøring med deler av bulkcontaineren, containeren eller
kjøretøyet/vognen som kan skades av stoffet eller rester av det.

.. _7.3.1.7:

``7.3.1.7`` 

Før bulkcontaineren, containeren eller kjøretøyet/vognen fylles og
settes i transport skal de inspiseres og rengjøres for å sikre at de
ikke inneholder rester innvendig eller utvendig som kan

– gi en farlig reaksjon med stoffet som skal transporteres;

– skade eller svekke bulkcontaineren, containeren eller
kjøretøyet/vognen, eller

– påvirke bulkcontainerens, containerens eller kjøretøyets/vognens evne
til å holde på det farlige godset

.. _7.3.1.8:

``7.3.1.8`` 

Det skal ikke forekomme søl av farlig gods på utsiden av
bulkcontaineren, containeren eller kjøretøyet/vognen under transporten.

.. _7.3.1.9:

``7.3.1.9`` 

Dersom flere lukkemekanismer er montert i serie, skal den som står
nærmest det farlige godset lukkes først før fylling.

.. _7.3.1.10:

``7.3.1.10`` 

Tomme bulkcontainere, containere eller kjøretøyer/vogner som har
inneholdt faste stoffer i bulk skal behandles på samme måte som kreves i
ADR/RID for tilsvarende fulle, dersom ikke tilstrekkelige tiltak er
gjennomført for å fjerne all fare.

.. _7.3.1.11:

``7.3.1.11`` 

Ved transport i bulk av stoffer som kan forårsake støveksplosjon eller
avgi brannfarlige damper (f.eks. forskjellige typer avfall), skal tiltak
tas for å unngå tennkilder og forhindre utløsing av statisk elektrisitet
under transport og under fylling og tømming.

.. _7.3.1.12:

``7.3.1.12`` 

Gods, som for eksempel avfall, som kan gi farlige reaksjoner med
hverandre eller stoffer tilhørende andre fareklasser og stoffer som ikke
er underlagt ADR/RID, skal ikke transporteres sammen i samme
bulkcontainer, container eller kjøretøy/vogn. Farlige reaksjoner er:

a) brann og/eller utvikling av sterk varme;

b) utvikling av brannfarlige og/eller giftige gasser;

c) dannelse av etsende væsker; eller

d) dannelse av ustabile stoffer.

.. _7.3.1.13:

``7.3.1.13`` 

Før bulkcontainer, container eller kjøretøy/vogn fylles skal det
gjennomføres en visuell undersøkelse for å sikre at de er strukturelt i
driftsmessig stand, at innvendige vegger, tak og gulv er frie for
utstikkende deler eller skader og at eventuelle foringer eller andre
innesluttende innretninger er frie for riper eller flenger eller andre
skader som påvirker evnen til å holde på stoffet. Strukturelt i
driftsmessig stand betyr at for eksempel bulkcontainerens eller
containerens strukturelle komponenter, d.v.s sidebjelker oppe og nede,
dørkarm oppe og nede, gulvbjelker, hjørnestolper og hjørnebeslag, ikke
har vesentlige mangler. Som vesentlige mangler regnes:

a) Bulker, sprekker eller brudd i strukturelle eller bærende
komponenter, eller enhver skade på utstyr for drift eller operasjon, som
påvirker bulkcontaineren, containeren eller kjøretøyets integritet;

b) Enhver deformasjon av hele konstruksjonen eller enhver skade på
løfteanordninger eller håndteringsutstyr som er stor nok til å hindre
riktig anbringelse av håndteringsutstyr samt anbringelse og sikring på
chassis eller kjøretøy, eller lasting om bord på skip og, der det er
aktuelt

c) Dørhengsler, pakninger og beslag som sitter fast, er vridd, ødelagt,
fraværende eller på annen måte er ubrukbare.

.. _7.3.2:

7.3.2 Bestemmelser for bulktransport under bestemmelsene i 7.3.1.1(a)
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

.. _7.3.2.1:

``7.3.2.1`` 

I tillegg til de generelle bestemmelsene i kapittel 7.3.1 gjelder
bestemmelsene i dette avsnittet. Kodene BK1, BK2 og BK3 i kolonne (10) i
tabell A i kapittel 3.2 har følgende betydning:

BK1: Transport i bulk i presenningsdekkede containere er tillatt;

BK2: Transport i bulk i lukkede containere er tillatt;

BK3: Transport i fleksible bulkcontainere er tillatt.

.. _7.3.2.2:

``7.3.2.2`` 

Bulkcontaineren skal tilfredsstille kravene i kapittel 6.11.

.. _7.3.2.3:

``7.3.2.3`` Gods i klasse 4.2

Total transportert mengde i en bulkcontainer skal være slik at dens
selvantenningstemperatur er høyere enn 55 °C.

.. _7.3.2.4:

``7.3.2.4`` Gods i klasse 4.3

Slikt gods skal bare transporteres i vanntette bulkcontainere.

.. _7.3.2.5:

``7.3.2.5`` Gods i klasse 5.1

Bulkcontainere skal være konstruert eller tilpasset slik at godset ikke
kan komme i kontakt med trevirke eller annet uforenlig materiale.

.. _7.3.2.6:

``7.3.2.6`` Gods i klasse 6.2

.. _7.3.2.6.1:

``7.3.2.6.1`` 

Animalsk materiale som inneholder smittsomme stoffer (UN nummer 2814,
2900, og 3373) er tillatt transportert i bulkcontainere hvis følgende
betingelser er oppfylt:

a) BK1 presenningsdekkede containere er tillatt under forutsetning av at
de ikke er fylt til maksimum lastekapasitet, slik at det unngås at
godset kommer i kontakt med presenningen. BK2 lukkede bulkcontainere er
også tillatt;

b) Lukkede og presenningsdekkede bulkcontainere, og åpninger i disse,
skal være slik konstruert, eller være utstyrt med passende foring, at de
er lekkasjesikre;

c) Det animalske materialet skal være grundig behandlet med et passende
desinfeksjonsmiddel før det lastes for transport;

d) Presenningsdekkede bulkcontainere skal være tildekket med en
mellomduk som skal presses mot godset med et absorberende materiale som
er behandlet med et passende desinfeksjonsmiddel;

e) Lukkede eller presenningsdekkede bulkcontainere skal ikke tas i bruk
på nytt før de har blitt grundig rengjort og desinfisert.

**ANM:** Ytterligere betingelser kan kreves av vedkommende nasjonale
helsemyndigheter.

.. _7.3.2.6.2:

``7.3.2.6.2`` Avfall i klasse 6.2 (UN 3291)

a) Reservert;

b) Lukkede bulkcontainere og deres åpninger skal konstrueres tette.
Disse bulkcontainerene skal ha innvendige overflater som er ikke-porøse
og uten sprekker eller annet som kan skade kolli, hindre desinfeksjon
eller tillate utilsiktede utslipp;

c) Avfall UN 3291 skal transporteres i den lukkede bulkcontaineren i UN
typetestet og godkjent plastsekker som er testet for fast stoff av
emballasjegruppe II og merket i henhold til 6.1.3.1. Slike plastsekker
skal klare testene for rivestyrke og motstand i henhold til ISO
7765-1:1998 «Plastic film and sheeting – Determination of impackt
resistance by the freefalling dart method – Part 1: Staircase methods»
og ISO 6383-2:1983 «Plastics – Film and sheeting – Determination of tear
resistance . Part 2: Elmendorf method». Hver sekk skal ha en
støtmotstand på minst 165 g og en rivestyrke på minst 480 g i både
parallell og vinkelrett retning i forhold til lengden på sekken.
Maksimal nettovekt for hver plastsekk skal være 30 kg;

d) Enkelt artikler som overstiger 30 kg slik som skitne madrasser kan
bli transportert uten bruk av plastsekker dersom det er godkjent av
vedkommende myndighet;

e) Avfall UN 3291 som inneholder væske skal bare transporteres i
plastsekker som inneholder nok absorbsjonsmiddel til å absorbere all
væsken slik at væsken ikke kommer i kontakt med bulkcontaineren;

f) Avfall UN 3291 som inneholder skarpe gjenstander tillates bare
transportert i UN typetestet og godkjente stive kolli som oppfyller
kravene i emballeringsbestemmelse P621, IBC620 eller LP621;

g) Stive kolli slik som spesifisert i emballeringsbestemmelse P621,
IBC620 eller LP621 kan også brukes. De skal sikres slik at det ikke
oppstår skade under normale transportforhold. Avfall i stive kolli og
plastsekker som transporteres i samme lukkede bulkcontainer skal holdes
adskilt fra hverandre, for eksempel med passende skillevegger, nett
eller annen sikring, slik at skade på kolliene unngås under normale
transportforhold;

h) Avfall UN 3291 i plastsekker skal ikke stues sammen så mye at de ikke
lenger forblir tette;

i) Den lukkede bulkcontaineren skal inspiseres for lekkasje etter hver
transport. Hvis avfall UN 3291 har lekket ut eller blitt sølt i den
lukkede bulkcontaineren skal den ikke tas i bruk før den er grundig
renset, hvis nødvendig desinfisert eller dekontaminert med et passende
middel. Ikke noe annet farlig gods enn medisinsk eller veterinært avfall
skal transporteres sammen med UN 3291. Alt slikt avfall som transporters
i den samme lukkede bulkcontaineren skal inspiseres for å se om det er
blitt forurenset.

.. _7.3.2.7:

``7.3.2.7`` Radioaktivt materiale i klasse 7

For transport av uemballert radioaktivt materiale, se 4.1.9.2.4.

.. _7.3.2.8:

``7.3.2.8`` Gods i klasse 8

Slikt gods skal transporteres i vanntette bulkcontainere.

.. _7.3.2.9:

``7.3.2.9`` Gods i klasse 9

.. _7.3.2.9.1:

``7.3.2.9.1`` 

For UN 3509 tillates kun lukkede bulkcontainere (kode BK2).
Bulkcontainere skal bli gjort lekkasjetette eller utstyrt med
lekkasjetett og punkteringssikker forseglet foring eller sekk, og skal
kunne holde på eventuell fri væske som kan renne ut under transport, for
eksempel ved hjelp av et absorberende materiale. Emballasjer, kasserte,
tomme, ikke rengjorte, med rester av klasse 5.1 skal transporteres i
bulkcontainere som har blitt konstruert eller tilpasset på en slik måte
at godset ikke kan komme i kontakt med trevirke eller noe annet
brennbart materiale.

.. _7.3.2.10:

``7.3.2.10`` Bruk av fleksible bulkcontainere

**ANM:** Fleksible bulkcontainere merket i samsvar med 6.11.5.5, men som
er godkjent i et land som ikke er en ADR kontraherende part/RID
kontraherende stat, kan likevel benyttes for transport under ADR/RID.

.. _7.3.2.10.1:

``7.3.2.10.1`` 

Før en fleksibel bulkcontainer fylles skal den bli visuelt kontrollert
for å sikre at det strukturelle utstyret er i orden, at
tekstilstroppene, last-bærende stropper, vevsmønster, låsedeler
inklusive metall- og tekstilkomponenter er uten skader og at indre
belegg er uten revner, flenger eller andre skader.

.. _7.3.2.10.2:

``7.3.2.10.2`` 

For fleksible bulkcontainere skal tillatte bruksperiode for transport av
farlig gods være to år fra produksjonsdatoen.

.. _7.3.2.10.3:

``7.3.2.10.3`` 

En ventil skal monteres dersom det kan oppstå farlig gass-akkumulasjon
inni den fleksible bulkcontaineren. Ventilen skal ha et design som
forhindrer inntrengning av fremmede stoffer eller vann under normale
transportforhold.

.. _7.3.2.10.4:

``7.3.2.10.4`` 

Fleksible bulkcontainere skal fylles på en slik måte at forholdet mellom
høyde og bredde ikke overstiger 1.1. Den maksimale bruttovekten av
fleksible bulkcontainere skal ikke overstige 14 tonn.

.. _7.3.3:

7.3.3 Bestemmelser for bulktransport under bestemmelsene i 7.3.1.1(b)
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

.. _7.3.3.1:

``7.3.3.1`` 

I tillegg til de generelle bestemmelsene i 7.3.1 gjelder bestemmelsene i
dette underkapittelet når de er angitt under en oppføring i kolonne (17)
i tabell A i kapittel 3.2. Presenningsdekkede eller lukkede
kjøretøy/vogner eller presenningsdekkede eller lukkede containere
benyttet i dette underkapittelet trenger ikke være i samsvar med kravene
i kapittel 6.11. Kodene VC1, VC2 og VC3 i kolonne (17) i tabell A i
kapittel 3.2 har følgende betydning:

**ANM:** Hvis en VC1 kode vises i kolonne 17 i tabell A i kapittel 3.2,
kan en BK1 bulkcontainer også benyttes for landtransport forutsatt at
tilleggsbestemmelsene i 7.3.3.2 er oppfylt. Hvis en VC2 kode vises i
kolonne 17 i tabell A i kapittel 3.2, kan en BK2 bulkcontainer også
benyttes for landtransport forutsatt at tilleggsbestemmelsene i 7.3.3.2
er oppfylt.

VC1

   Transport i bulk i presenningsdekkede kjøretøy/vogner,
   presenningsdekkede containere eller presenningsdekkede bulkcontainere
   er tillatt;

VC2

   Transport i bulk i lukkede kjøretøy/vogner, lukkede containere eller
   lukkede bulkcontainere er tillatt;

VC3

   Transport i bulk er tillatt i spesialutstyrte kjøretøy/vogner eller
   containere/**storcontainere** i henhold til standarder spesifisert av
   vedkommende myndighet i opprinnelseslandet. Dersom opprinnelseslandet
   ikke har tiltrådt ADR/RID eller er medlem av COTIF skal vilkårene
   godkjennes av vedkommende myndighet i det første ADR/RID-landet
   forsendelsen kommer til.

.. _7.3.3.2:

``7.3.3.2`` 

Når bulk-kodene VC benyttes kommer følgende tilleggsbestemmelser angitt
i kolonne (17) i tabell A i kapittel 3.2 til anvendelse:

.. _7.3.3.2.1:

``7.3.3.2.1`` Gods i klasse 4.1

AP1

   Kjøretøy/vogner og containere skal ha et lasterom av metall og
   eventuell presenning skal være brannhemmende.

AP2

   Kjøretøy/vogner og containere skal ha tilstrekkelig ventilasjon.

.. _7.3.3.2.2:

``7.3.3.2.2`` Gods i klasse 4.2

AP1

   Kjøretøy/vogner og containere skal ha et lasterom av metall og
   eventuell presenning skal være brannhemmende.

.. _7.3.3.2.3:

``7.3.3.2.3`` Gods i klasse 4.3

AP2

   Kjøretøy/vogner og containere skal ha tilstrekkelig ventilasjon.

AP3

   Presenningsdekkede kjøretøy/vogner og presenningsdekkede containere
   skal kun benyttes når stoffet er i biter (ikke i form av pulver,
   granulat, støv eller aske).

AP4

   Lukkede kjøretøy/vogner og lukkede containere skal utstyres med
   åpninger for fylling og tømming som er hermetisk tette for å
   forhindre utslipp av gass og inntrenging av fukt.

AP5

   Lastedørene på lukkede kjøretøy/vogner og lukkede containere skal
   merkes med følgende tekst med minst 25 mm bokstavhøyde:

**«ADVARSEL**

**INGEN VENTILASJON**

**ÅPNE MED FORSIKTIGHET»**

Advarselsteksten skal være på et språk som avsender anser som
formålstjenlig.

.. _7.3.3.2.4:

``7.3.3.2.4`` Gods i klasse 5.1

AP6

   Hvis lastekassen til kjøretøyet/vognen eller containeren er laget av
   trevirke eller annet brennbart materiale skal en impermeabel
   overflate som er motstandsdyktig mot brann eller et belegg av
   natriumsilikat eller tilsvarende stoff benyttes. Presenninger skal
   også være impermeable og brannhemmende.

AP7

   Transport i bulk skal kun foregå som komplett last.

.. _7.3.3.2.5:

``7.3.3.2.5`` Gods i klasse 6.1

AP7

   Transport i bulk skal kun foregå som komplett last.

.. _7.3.3.2.6:

``7.3.3.2.6`` Gods i klasse 8

AP7

   Transport i bulk skal kun foregå som komplett last.

AP8

   Konstruksjonen av lasterommet i kjøretøy/vogner eller containere skal
   ta høyde for eventuell gjenværende spenning og påvirkning fra
   batteriene.

Lastekassene i kjøretøy/vogner eller containere skal bestå av stål som
er motstandsdyktig mot de etsende stoffene som finnes i batteriet. Stål
som er mindre motstandsdyktig kan benyttes når det er tilstrekkelig
veggtykkelse eller et belegg av plast som er motstandsdyktig mot de
etsende stoffene.

**ANM:** Stål som under påvirkning av de etsende stoffene viser en
maksimal reduksjonsrate på 0,1 mm per år kan anses som motstandsdyktig.

Lastekassen i kjøretøy/vogner eller containere skal ikke bli lastet over
toppen av veggene.

Transport er også tillatt i små plastcontainere som fullt lastet kan
motstå et fall fra en høyde på 0,8 m på et hardt underlag ved – 18 °C,
uten bruddskader.

.. _7.3.3.2.7:

``7.3.3.2.7`` Gods i klasse 9

AP2

   Kjøretøy/vogner og containere skal ha tilstrekkelig ventilasjon.

AP9

   Bulktransport er tillatt for faste stoffer og blandinger (slik som
   preparater og avfall) som inneholder inntil 1000 mg/kg i gjennomsnitt
   av stoffer som er klassifisert under dette UN nummer. Konsentrasjonen
   av dette stoffet eller disse stoffene skal ikke i noen del av lasten
   overstige 10 000 mg/kg.

AP10

   Kjøretøy/vogner og containere skal være gjort lekkasjetette eller
   være utstyrt med lekkasjetett og punkteringssikker forseglet foring
   eller sekk, og skal kunne holde på eventuell fri væske som kan renne
   ut under transport, for eksempel ved hjelp av et absorberende
   materiale. Emballasjer, kasserte, tomme, ikke rengjorte med rester av
   klasse 5.1 skal transporteres i kjøretøy/vogner og containere som har
   blitt konstruert eller tilpasset på en slik måte at godset ikke kan
   komme i kontakt med trevirke eller noe annet brennbart materiale.

AP11

   I henhold til VC3 i 7.3.3.1, for transport i bulk av smeltet
   aluminium, betyr «standarder spesifisert av vedkommende myndighet i
   opprinnelseslandet» at følgende krav skal oppfylles.

   1. Generelle krav

   1.1 *Kjele* betyr en beholder designet for transport av smeltet
   aluminium UN 3257, inklusive skall, ildfast foring samt driftsutstyr
   og strukturelt utstyr.

   1.2 Kjeler skal være isolert slik at overflatetemperaturen ikke
   overstiger 130 °C under transport og skal være plassert utilgjengelig
   for berøring av tredjeperson ved normale transportforhold.
   Overflatetemperaturen skal under ingen omstendigheter skade
   funksjonen til **vogn (RID)**/kjøretøy, spesielt bremserør og
   elektriske kabler (ADR).

   1.3 Kjeler skal være sikret til vogn/kjøretøy i henhold til
   retningslinjene for lastesikring i 7.5.7.1.

   1.4 Det er ikke nødvendig å påføre faresedler og merking i henhold
   til kapittel 5.3 på kjeler dersom dette er påført vogn/kjøretøy.

   2. Brann- og eksplosjonsvern

   Brannrisiko grunnet varme fra lasten med flytende aluminium i kjelen,
   vogn/kjøretøy eller utstyr for sikring av last, og eksplosjonsrisiko
   fra damputslipp eller kjemisk reaksjon mellom utviklede gasser, skal
   forebygges (f.eks. ved hjelp av inerte gasser).

   3. Konstruksjon av kjeler

   Kjeler skal være laget av stål, og være designet og produsert for et
   prøvetrykk på 4 bar i henhold til EN 13445-3:2014. Under bygging skal
   produsenten spesifisere hvilke sveisesømmer som vil være mest utsatt
   for stress. Hydrostatisk trykk og skvalpeeffekt av den flytende
   lasten skal tas i betraktning ved vurdering av kjelens dimensjoner og
   innfesting til vogn/kjøretøy. Kjelene skal med full last tåle
   belastningene nevnt i 6.8.2.1.2.

   Kjelens lukkeinnretninger skal designes i henhold til EN 13445-3:2014
   og skal være lekkasjesikre dersom kjele med innhold velter på siden
   eller opp ned.

   Åpninger for fylling og tømming skal være beskyttet av kjelens
   konstruksjon, f.eks. ved hjelp av krager, deflektorer, bur eller
   tilsvarende.

   Den beskyttende innretningen på toppen av kjelen skal være designet
   for å kunne motstå, uten varig deformering, en loddrett statisk vekt
   lik det dobbelte av kjelens tillate masse (2g).

   Den ildfaste foringen skal tåle innholdet og være egnet som
   isolasjonsmateriale.

   Foringen skal være designet for å beholde sin lekkasjesikkerhet ved
   deformasjoner som kan forekomme under normale transportforhold (se
   6.8.2.1.2).

   Kontrollorganet som utfører kontroll i henhold til 6.8.2.4.1 eller
   6.8.2.4.4, skal verifisere og bekrefte at produsent eller verksted
   for vedlikehold og reparasjoner har nødvendig kompetanse til å utføre
   sveisearbeid og at de har et system for kvalitetssikring.
   Sveisearbeid på metallplatekledningen, spesielt på lastbærende deler,
   kan bare bli utført av virksomheter sertifisert for sveising.

   Forseglinger på kjelens deksler og lukkeinnretninger skal velges og
   påføres slik at de forhindrer flytende aluminium fra å renne ut hvis
   en full kjele velter.

   4. Kontroll og prøving av kjeler

   Kontroll og prøving beskrevet i 4.1 til 4.5 skal utføres av
   kontrollorgan godkjent av vedkommende myndighet. Kontrollene og
   prøvingene skal utføres i henhold til relevante krav i EN 12972:2018
   + A1:2024. Det skal utstedes en prøverapport med resultatene av
   prøvene.

   4.1 Typeprøving av kjeler

   Konstruksjonens design og utførelse skal prøves som en del av en
   prosedyre for typeprøving for å sikre at kjelene samsvarer med
   kravene til konstruksjon i EN 13445-3:2014. Sveisesømmer som er mest
   utsatt for påkjenninger skal identifiseres i rapporten fra
   typeprøvingen.

   4.2 Førstegangskontroll

   Kjeler skal være prøvet og kontrollert før de tas i bruk.

   Prøven skal minst omfatte følgende:

   a) En sjekk for å avklare at kjelen er i henhold til
   typeprøvingsdokumentene;

   b) En sjekk av om kjelen samsvarer med typen;

   c) En sjekk av tilstanden på kjelens utside;

   d) En hydraulisk trykkprøve med et prøvetrykk på 4 bar; kjelene skal
   ikke være utstyrt med ildfast foring på dette tidspunktet;

   e) En sjekk av tilstanden på kjelens innside (visuell sjekk av
   metalloverflater på innsiden før den ildfaste foringen er påført og
   visuell sjekk av den ildfaste foringen);

   f) En sjekk av om utstyret fungerer tilfredsstillende.

   Den hydrauliske trykkprøven kan eventuelt utføres med en alternativ
   forsegling.

   4.3 Mellomliggende kontroll

   Kjeler skal gjennomgå en mellomliggende kontroll senest 6 år etter
   den første kontrollen og hver periodisk kontroll.

   Den mellomliggende kontrollen skal minst omfatte følgende:

   a) En sjekk av dokumentasjonen;

   b) En sjekk av kjelens utside, inkludert integriteten til fester for
   flenser og deksler;

   c) Måling av veggens tykkelse for å sjekke at minimumskravet er
   oppfylt

   d) Ikke-destruktiv prøving av sveisesømmer som er mest utsatt for
   påkjenninger ved hjelp av magnetpulverprøve, penetrasjonsprøve,
   ultralydprøve eller radiografi;

   e) En sjekk av kjelens innside (visuell inspeksjon av den ildfaste
   foringen) av en ekspert under ansvar av operatøren.

   f) En sjekk av om utstyret fungerer tilfredsstillende.

   De mellomliggende kontrollene kan bli utført innenfor 3 måneder før
   fastsatt dato, uten å påvirke tidsrammen for andre kontroller i
   henhold til 4.3 og 4.4.

   4.4 Periodisk kontroll

   Hver gang den ildfaste foringen blir skiftet ut, eller senest 12 år
   etter førstegangskontroll eller den siste periodiske kontrollen, skal
   det utføres en periodisk kontroll.

   Den periodiske kontrollen skal minst omfatte:

   a) En sjekk av dokumentasjonen;

   b) En sjekk av kjelens utside, inkludert integriteten til fester for
   flenser og deksler;

   c) En sjekk av kjelens innside (visuell inspeksjon av
   metalloverflaten før den ildfaste foringen er montert og visuell
   sjekk av den ildfaste foringen);

   d) Ikke-destruktiv prøving av sveisesømmer som er mest utsatt for
   påkjenninger ved hjelp av magnetpulverprøve, penetrasjonsprøve,
   ultralydprøve eller radiografi;

   e) Måling av veggtykkelsen for å sjekke den påkrevde minste
   veggtykkelsen;

   f) Hydraulisk trykkprøve med et prøvetrykk på 4 bar; kjelene skal
   ikke være utstyrt med en ildfast foring på dette tidspunktet;

   g) En sjekk av om utstyret fungerer tilfredsstillende.

   Den hydrauliske trykkprøven kan eventuelt utføres med en alternativ
   forsegling.

   4.5 Ekstraordinær kontroll av kjeler

   Når reparasjoner, endringer eller hendelser kan ha påvirket
   sikkerheten til kjelen eller utstyret, skal det utføres en
   ekstraordinær kontroll av de aktuelle delene som kan være påvirket.
   Hvis den ekstraordinære kontrollen omfatter kravene i 4.4, så kan den
   anses som en periodisk kontroll. Hvis den ekstraordinære kontrollen
   omfatter kravene i 4.3, så kan den anses som en mellomliggende
   kontroll. Kontrollorganet skal avgjøre omfanget av den ekstraordinære
   kontrollen med hensyn til EN 12972:2018 + A1:2024, tabell A1.

   5. Merking av kjeler

   Kjeler skal være merket med et skilt analogt med 6.8.2.5.1 (med
   unntak av godkjenningsnummer og ytre konstruksjonstrykk). For prøver
   og kontroller i henhold til 4.2 og 4.4 skal «P» stå etter merkingen.
   For prøver og kontroller i henhold til 4.3 skal «L» stå etter
   merkingen.

   6. Krav til bruk

   Eier eller operatør skal ha en kopi av rapporten for typeprøving,
   resultatene av førstegangs prøver og kontroller og alle påfølgende
   prøver og kontroller, i dokumentasjonen for kjelen.

   Hver fornying eller reparasjon av den ildfaste foringen skal
   arkiveres av operatøren eller produsenten.

   Forseglinger skal undersøkes i forbindelse med hver fylleoperasjon,
   og fornyes hvis nødvendig.

   **RID: Kjeler skal være plassert i vognene slik at åpningene for
   tømming peker med eller mot kjøreretningen.**

   7. ADR : Kjøretøy

   Følgende tilleggskrav gjelder for kjøretøy ved transport på vei:

   a) Kjøretøy brukt til transport skal utstyres med en
   stabilitetsfunksjon godkjent i henhold til UN Regulation no. 13. [3]_

   b) Kjeler skal plasseres på kjøretøyene slik at utløpsventiler peker
   med eller mot kjøreretningen.

   8. ADR: Opplæring av fører

   I tillegg til grunnkurset i henhold til 8.2.1.2 skal førere ha
   mottatt tilleggsopplæring av en kyndig person om de detaljerte farene
   ved transport av smeltet aluminium i kjeler.

   Denne opplæringen skal inkludere følgende hovedpunkter:

   a) Den spesielle håndteringen av kjøretøy som transporterer kjeler,

   b) Generell fysikk ved kjøring (forhold for stabilitet/velt under
   kjøring, særlig tyngdepunktshøyde, skvalpeeffekter),

   c) Begrensningene til elektronisk stabilitetskontroll, og

   d) Særskilte tiltak som må iverksettes i tilfelle en ulykke.

Transportør skal dokumentere denne opplæringen skriftlig eller
elektronisk, og oppgi dato, varighet og hovedpunkter som er dekket.

AP 12

   Avfallet kan transporteres i bulk under forutsetning av at det
   omsluttes av en bag på størrelse med lasterommet, heretter kalt
   «containerbag».

   Containerbagen er kun beregnet for lasting når den er plassert i et
   lasterom for bulklast med rigide vegger. Den er ikke beregnet på å
   bli håndtert eller for å bli brukt for seg selv, utenfor lasterommet.

   I henhold til denne bestemmelsen skal containerbager ha minst to lag.

   Det indre laget skal være støvtett for å forebygge utslipp av
   asbestfibre i farlige mengder under transport. Det indre laget skal
   være laget av polyetylen eller polypropylen.

   Det ytre laget skal være laget av polypropylen og utstyres med et
   glidelås-system. Det skal sikre den mekaniske motstanden til en
   containerbag full av avfall mot støt og påkjenninger under normale
   transportforhold, spesielt når et lasterom lastet med containerbager
   blir overført mellom kjøretøyer/vogner og oppbevaringssted.

   Containerbager skal:

   a) Være designet for å motstå perforasjon eller oppriving fra
   forurenset avfall eller gjenstander på grunn av deres vinkler eller
   ruhet;

   b) Ha et glidelås-system som er tilstrekkelig tett for å forebygge
   utslipp av asbestfibre i farlige mengder under transport. Det er ikke
   tillatt med et system for snøring eller klaffer.

   Lasterommet skal ha stive metallvegger med tilstrekkelig styrke for
   den tiltenkte bruken. Veggene skal være høye nok til at
   container-bagen blir fullstendig innesluttet. Når bestemmelse VC1
   blir brukt, kan presenningen over kjøretøy/vogn utelates dersom
   containerbagen gir en tilsvarende beskyttelse.

   Gjenstander forurenset med frie asbestfibre fra skadede strukturer og
   bygninger, samt byggeplassavfall forurenset av fri asbest fra revne
   eller rehabiliterte konstruksjoner eller bygninger, som nevnt i
   spesiell bestemmelse 678 (b) (iii), (iv) og (v), skal transporteres i
   en containerbag plassert inni en annen containerbag av samme type.
   Total vekt av innholdet med avfall skal ikke overstige 7 tonn.

   Den maksimale massen av avfallet skal i alle tilfeller ikke overstige
   kapasiteten som er oppgitt av produsenten av containerbagen.

.. [3]
   UN Regulation No. 13 (Uniform provisions concerning the approval of
   vehicles of categories M, N and O with regards to braking)
