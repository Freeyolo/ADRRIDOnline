.. _6.6:

Kapittel 6.6 Bestemmelser for konstruksjon og prøving av storemballasje
=======================================================================

.. _6.6.1:

6.6.1 Generelt
^^^^^^^^^^^^^^

.. _6.6.1.1:

``6.6.1.1`` 

Bestemmelsene i dette kapitlet gjelder ikke for:

a) emballasje for klasse 2, unntatt storemballasje for gjenstander,
inklusive aerosolbeholdere;

b) emballasje for klasse 6.2, unntatt storemballasje for klinisk avfall
av UN-nr. 3291;

c) Kolli av klasse 7 med innhold av radioaktivt materiale.

.. _6.6.1.2:

``6.6.1.2`` 

Storemballasje skal være fremstilt, prøvet og gjenoppbygget under et
kvalitetssikringsprogram som vedkommende myndighet finner
tilfredsstillende for å sikre at hver enkelt emballasjeenhet oppfyller
kravene i dette kapitlet.

**ANM:** «NS-EN ISO 16106:2020 Transportemballasje for farlig gods –
Emballasje for farlig gods, mellomstore bulkcontainere (IBC) og
storemballasje – Retningslinjer for bruk av ISO 9001» angir
tilfredsstillende veiledning om forholdet.

.. _6.6.1.3:

``6.6.1.3`` 

Bestemmelsene for storemballasje i 6.6.4. er basert på storemballasje
som nå er i bruk. For å kunne ta hensyn til den tekniske utviklingen på
området er det mulig å benytte storemballasjer som har andre
spesifikasjoner enn de som er angitt i 6.4.4, under forutsetning av at
de er minst like gode, er akseptert av vedkommende myndighet og kan
oppfylle kravene som er beskrevet i 6.6.5. Det kan også benyttes andre
prøver enn de som er beskrevet i ADR/RID under forutsetning av at de er
tilsvarende, og er godkjent av vedkommende myndighet.

.. _6.6.1.4:

``6.6.1.4`` 

Produsenter og distributører av emballasje skal gi informasjon om de
prosedyrer som skal følges og beskrivelse av type og størrelser av
lukkeinnretninger (inkludert nødvendige pakninger) samt andre
komponenter som er nødvendig for å sikre at emballasjen, slik den
fremstilles for transport, vil være i stand til å tilfredsstille de
prøver som er beskrevet i dette kapittel

.. _6.6.2:

6.6.2 Kode for betegnelse av storemballasje
^^^^^^^^^^^^^^^^^^^^^^^^^^^^^^^^^^^^^^^^^^^

.. _6.6.2.1:

``6.6.2.1`` 

Koden for storemballasje består av:

a) To arabiske sifre:

50 for stiv storemballasje; eller

51 for fleksibel storemballasje; og

b) En stor, latinsk bokstav som angir arten av materiale, f.eks. tre,
stål etc. De store bokstavene som brukes, skal være de som er vist i
6.1.2.6.

.. _6.6.2.2:

``6.6.2.2`` 

Bokstaven «T» eller «W» kan være tilføyet storemballasjekoden. Bokstaven
«T» betyr en stor redningsemballasje som samsvarer med kravene i
6.6.5.1.9. Bokstaven «W» betyr at storemballasjen, selv om den er av
samme type som koden angir, er fremstilt til en spesifikasjon som
avviker fra spesifikasjonene i 6.6.4 og betraktes som likeverdig i
henhold til kravene i 6.6.1.3.

.. _6.6.3:

6.6.3 Merking
^^^^^^^^^^^^^

.. _6.6.3.1:

``6.6.3.1`` Primærmerking

All storemballasje som er fremstilt for og forutsatt brukt i samsvar med
ADR/RID-bestemmelsene skal ha varig og lesbar merking plassert på en
slik måte at den er lett synlig. Bokstaver, tall og symboler skal være
minst 12 mm høye og skal vise:

{{{IMG CLASS=»«class imag»» REF=»1815.jpg»/}}}

a) De forente nasjoners emballasjesymbol;

Dette symbolet skal ikke brukes til noe formål annet enn å sertifisere
at en emballasje, en fleksibel bulkcontainer, en multimodal tank eller
en MEGC oppfyller de relevante bestemmelsene i kapittel 6.1, 6.2, 6.3,
6.5, 6.6, 6.7 eller 6.11. For storemballasje av metall hvor merkingen er
stemplet eller preget, kan de store bokstavene «UN» anvendes istedenfor
symbolet;

For storemballasje av metall hvor merkingen er stemplet eller preget,
kan de store bokstavene «UN» anvendes istedenfor symbolet;

b) Tallet «50» for å angi stive storemballasjer eller «51» for fleksible
storemballasjer, etterfulgt av materialtypen i samsvar med 6.5.1.4.1(b);

c) En stor bokstav som angir emballasjegruppen(e) som konstruksjonstypen
er godkjent for;

X for emballasjegruppene I, II og III

Y for emballasjegruppene II og III

Z bare for emballasjegruppe III;

d) Produksjonsmåned og -år (siste to sifre);

e) Den staten som har gitt fullmakt til tildelingen av merket; angitt
ved nasjonalitetsmerket som brukes på kjøretøyer i internasjonal
vegtrafikk  [19]_

f) Fabrikantens navn samt annen identifikasjon av storemballasjen slik
vedkommende myndighet har fastsatt;

g) Last ved stableprøven i kg. For storemballasje som ikke er beregnet
for stabling, skal tallet 0 vises;

h) Største tillatte bruttomasse i kilogram.

Primærmerkingen krevet ovenfor skal påføres i rekkefølgen til
underavsnittene.

Hver merking påført i henhold til (a) til (h) ovenfor skal være klart
adskilt, f.eks. med en skråstrek eller et mellomrom, slik at de er lett
identifiserbare.

.. _6.6.3.2:

``6.6.3.2`` Eksempler på merking:

+---------+----------------+------------------------------------------+
| {{{IMG  | 50A/X/05       | For storemballasje av stål, egnet for    |
| CLASS=  | 01/N/PQRS      | stabling; stablelast: 2500 kg; største   |
| "«class |                | brutto masse: 1000 kg.                   |
| imag»"  | 2500/1000      |                                          |
| REF=    |                |                                          |
| "1815.j |                |                                          |
| pg"/}}} |                |                                          |
+---------+----------------+------------------------------------------+
| {{{IMG  | 50AT/          | For stor redningsemballasje av stål,     |
| CLASS=  | Y/05/01/B/PQRS | egnet for stabling; stablelast: 2500 kg; |
| "«class |                | største bruttomasse: 1000 kg             |
| imag»"  | 2500/1000      |                                          |
| REF=    |                |                                          |
| "1815.j |                |                                          |
| pg"/}}} |                |                                          |
+---------+----------------+------------------------------------------+
| {{{IMG  | 50H/Y/04       | For storemballasje av plast, ikke egnet  |
| CLASS=  | 02/D/ABCD 987  | for stabling; største brutto masse:      |
| "«class |                | 800 kg.                                  |
| imag»"  | 0/800          |                                          |
| REF=    |                |                                          |
| "1815.j |                |                                          |
| pg"/}}} |                |                                          |
+---------+----------------+------------------------------------------+
| {{{IMG  | 51H/Z/06       | For fleksibel storemballasje, ikke egnet |
| CLASS=  | 01/S/1999      | for stabling; største brutto masse: 500  |
| "«class |                | kg.                                      |
| imag»"  | 0/500          |                                          |
| REF=    |                |                                          |
| "1815.j |                |                                          |
| pg"/}}} |                |                                          |
+---------+----------------+------------------------------------------+

.. _6.6.3.3:

``6.6.3.3`` 

Høyeste tillatte stablelast som gjelder skal angis på et symbol som vist
i figur 6.6.3.3.1 eller figur 6.6.3.3.2. Symbolet skal være varig og
lett synlig.

+----------------------------------+-----------------------------------+
| {{{IMG CLASS="«class imag»"      | {{{IMG CLASS="«class imag»"       |
| REF="6-6-3-3 Symbol.jpg"/}}}     | REF="6-6-3-3 Symbol.jpg"/}}}      |
+----------------------------------+-----------------------------------+
| Figur 6.6.3.3.1                  | Figur 6.6.3.3.2                   |
+----------------------------------+-----------------------------------+

Symbolene skal være minst 100 x 100 mm. Bokstaver og tall som angir
massen skal være minst 12 mm høye. Området innenfor de merkene som er
indikert av de dimensjonale pilene skal være kvadratisk. Der dimensjoner
ikke er angitt, skal alle elementene i merkingen være omtrentlig
proposjonale med de som er vist. Den vekten som angis over symbolet,
skal ikke være større enn lasten som ble benyttet ved prøving av
konstruksjonstypen (se 6.6.5.3.3.4) dividert på 1,8.

.. _6.6.3.4:

``6.6.3.4`` 

Når en storemballasje samsvarer med en, eller flere enn en, prøvet
storemballasjekonstruksjonstype, inkludert en, eller flere enn en,
prøvet emballasje eller IBC konstruksjonstype, kan storemballasjen være
påført mer enn ett merke for å indikere de relevante prøvekravene til
ytelse som er oppfylt. Der mer enn ett merke er påført storemballasjen,
skal disse merkene være i umiddelbar nærhet av hverandre og hvert merke
skal vises i sin fulle helhet.

.. _6.6.4:

6.6.4 Spesifikke krav til storemballasje
^^^^^^^^^^^^^^^^^^^^^^^^^^^^^^^^^^^^^^^^

.. _6.6.4.1:

``6.6.4.1`` Spesifikke krav til storemballasje av metall

50A stål

50B aluminium

50N annet metall (enn stål eller aluminium)

.. _6.6.4.1.1:

``6.6.4.1.1`` 

Storemballasje skal være fremstilt av egnet duktilt materiale som
beviselig har gode sveiseegenskaper. Sveiser skal være fagmessig utført
og gi full sikkerhet. Om nødvendig skal det tas hensyn til egenskapene
ved lave temperaturer.

.. _6.6.4.1.2:

``6.6.4.1.2`` 

Det skal sørges for at det ikke kan oppstå skade ved galvanisk aktivitet
som følge av at ulike metaller er anbrakt inntil hverandre.

.. _6.6.4.2:

``6.6.4.2`` Spesifikke krav til storemballasje av fleksible materialer

51H fleksible, av plast

51M fleksible, av papir

.. _6.6.4.2.1:

``6.6.4.2.1`` 

Storemballasjen skal være fremstilt av egnet materiale. Materialets
styrke og utførelsen av den fleksible storemballasjen skal svare til
dens volum og forutsatte bruk.

.. _6.6.4.2.2:

``6.6.4.2.2`` 

Alle materialer som er benyttet ved fremstillingen av storemballasje av
typene 51M skal, etter å ha vært fullstendig nedsenket i vann i minst 24
timer, ha i behold minst 85 % av strekkfastheten slik den opprinnelig
ble målt på materialet etter at det hadde vært oppbevart til likevekt
ved 67 % relativ fuktighet, eller lavere.

.. _6.6.4.2.3:

``6.6.4.2.3`` 

Sømmene skal være utført ved sying, sveising, liming eller andre
likeverdige metoder. Alle sydde sømmer skal være sikret i endene.

.. _6.6.4.2.4:

``6.6.4.2.4`` 

Fleksibel storemballasje skal være tilstrekkelig motstandsdyktig mot
aldring og forringelse forårsaket av ultrafiolett stråling eller
klimatiske forhold, eller av innholdet, slik at de fortsetter å være
egnet til den forutsatte bruk.

.. _6.6.4.2.5:

``6.6.4.2.5`` 

For storemballasje av plast hvor det er krav om beskyttelse mot
ultrafiolett stråling, skal det være tilsatt sot eller andre egnede
pigmenter eller inhibitorer som gir slik beskyttelse. Disse
tilsetningene skal være forenlige med innholdet og fortsette å være
virksomme i hele storemballasjens levetid. Når det gjøres bruk av sot,
pigmenter eller inhibitorer som avviker fra det som ble brukt ved
fremstilling av den prøvede konstruksjonstypen, får fornyet prøving
unnlates dersom forandringene i innhold av sot, pigmenter eller
inhibitorer ikke virker ugunstig på konstruksjonsmaterialets fysiske
egenskaper.

.. _6.6.4.2.6:

``6.6.4.2.6`` 

Materiale til storemballasje kan være tilsatt stoffer for å bedre
aldringsbestandigheten eller i annen hensikt, forutsatt at disse ikke
virker ugunstig på materialets fysiske eller kjemiske egenskaper.

.. _6.6.4.2.7:

``6.6.4.2.7`` 

Forholdet mellom høyde og bredde i fylt tilstand skal ikke overstige
2:1.

.. _6.6.4.3:

``6.6.4.3`` Spesifikke krav til storemballasje av plast

50H stiv plast

.. _6.6.4.3.1:

``6.6.4.3.1`` 

Storemballasjen skal være fremstilt av egnet plastmateriale med kjente
spesifikasjoner og ha tilstrekkelig styrke i forhold til volum og den
forutsatte bruk. Materialet skal være tilstrekkelig motstandsdyktig mot
aldring og mot forringelse forårsaket av innholdet, eller av
ultrafiolett stråling om dette er relevant. Om nødvendig skal det tas
hensyn til egenskapene ved lave temperaturer. Dersom noe av innholdet
gjennomtrenger emballasjen under transporten, skal dette ikke innebære
fare under normale transportforhold.

.. _6.6.4.3.2:

``6.6.4.3.2`` 

Når det er krav om beskyttelse mot ultrafiolett stråling, skal det være
tilsatt sot eller andre egnede pigmenter eller inhibitorer som gir slik
beskyttelse. Disse tilsetningene skal være forenlige med innholdet og
fortsette å være virksomme i hele ytteremballasjens levetid. Når det
gjøres bruk av sot, pigmenter eller inhibitorer som avviker fra det som
ble brukt ved fremstillingen av den prøvede konstruksjonstypen, får
fornyet prøving unnlates dersom forandringene i innhold av sot,
pigmenter eller inhibitorer ikke virker ugunstig på
konstruksjonsmaterialets fysiske egenskaper

.. _6.6.4.3.3:

``6.6.4.3.3`` 

Materiale til storemballasje kan være tilsatt stoffer for å bedre
aldringsbestandigheten eller i annen hensikt, forutsatt at disse ikke
virker ugunstig på materialets fysiske eller kjemiske egenskaper.

.. _6.6.4.4:

``6.6.4.4`` Spesifikke krav til storemballasje av papp

50G stiv papp

.. _6.6.4.4.1:

``6.6.4.4.1`` 

Det skal benyttes solid og førsteklasses massiv papp eller tosidig
bølgepapp (enlags eller flerlags) som er tilpasset volumet og den
forutsatte bruk. Yttersiden skal være vannfast slik at økningen i masse,
som bestemt ved Cobbs vannabsorbsjonsprøve, ikke overstiger 155 g/m – se
ISO standard 535:2014. Pappen skal tåle å bøyes. Den skal tilskjæres,
påføres brettekanter uten snitt, og forsynes med utsparinger slik at den
kan settes sammen uten å revne, uten sprekkdannelser i overflaten og
uten å bøyes for mye. De enkelte lagene i bølgepapp skal være solid
sammenlimt.

.. _6.6.4.4.2:

``6.6.4.4.2`` 

Veggene samt topp og bunn skal ha en punkteringsmotstand som minst
tilsvarer 15 J, målt i samsvar med ISO standard 3036:1975.

.. _6.6.4.4.3:

``6.6.4.4.3`` 

Skjøter i materialet i storemballasjens ytterbeholder skal være utført
med tilstrekkelig overlapp og skal være sammenføyet med klebebånd, lim,
metallkramper eller på annen minst like effektiv måte. Når
sammenføyningen er med lim eller klebebånd, skal klebemidlet være
vannfast. Metallkramper skal gå helt gjennom alle delene som skal
sammenføyes og bøyes eller beskyttes på en slik måte at de ikke gnisser
eller stikker hull på eventuell innvendig foring.

.. _6.6.4.4.4:

``6.6.4.4.4`` 

Pallefundament som utgjør en integrerende del av en storemballasje eller
pall som kan løsgjøres, skal være egnet for mekanisk håndtering av
storemballasjen når den er fylt til sin største tillatte brutto masse.

.. _6.6.4.4.5:

``6.6.4.4.5`` 

Pall eller integrerende fundament skal være utformet slik at det ikke er
fremstikkende deler som kan komme til å bli skadet under håndteringen.

.. _6.6.4.4.6:

``6.6.4.4.6`` 

Beholder på pall som kan løsgjøres, skal være sikret på en slik måte at
den er stabil under håndtering og transport. Pall som kan løsgjøres, må
ikke ha skarpe, fremstikkende deler på overflaten som kan skade
storemballasjen.

.. _6.6.4.4.7:

``6.6.4.4.7`` 

Det er tillatt å anvende forsterkninger, som f.eks. trestøtter for å
bedre stableegenskapene, men de skal da være utenfor fôringen.

.. _6.6.4.4.8:

``6.6.4.4.8`` 

Storemballasje som er beregnet for stabling, skal ha den bærende flate
utført slik at lasten blir fordelt på en sikker måte.

.. _6.6.4.5:

``6.6.4.5`` Spesifikke krav til storemballasje av tre

50C naturtre

50D kryssfinér

50F sponplate m.v.

.. _6.6.4.5.1:

``6.6.4.5.1`` 

Materialets styrke og utførelsen av storemballasjen skal svare til dens
volum og forutsatte bruk.

.. _6.6.4.5.2:

``6.6.4.5.2`` 

Naturtre skal være vellagret og tørt, fritt for defekter som kan føre
til vesentlig svekkelse av noen del av storemballasjen. Hver enkelt del
av storemballasjene skal bestå av ett stykke, eller tilsvarende. Som
tilsvarende ett stykke regnes det når skjøtene er limt på egnet måte
(som f.eks. svalehaleformet (Lindermannskjøt), not og fjær, «ship-lap»
eller «rabbet» skjøt), utført som buttskjøt med minst to skjøtestykker
av bølgeformet metall i hver skjøt, eller på annen måte som er minst
like effektiv.

.. _6.6.4.5.3:

``6.6.4.5.3`` 

Storemballasje av kryssfinér, skal ha minst 3 sjikt. De skal være
fremstilt av vellagret, sylinderskåret, høvlet eller saget finér, tørr
og fri for defekter som kan føre til vesentlig svekkelse av
storemballasjen. Alle lag som ligger inntil hverandre skal være limt med
vannfast lim. Annet egnet materiale får anvendes sammen med kryssfinér
til fremstilling av storemballasjen.

.. _6.6.4.5.4:

``6.6.4.5.4`` 

Storemballasje av sponplate m.v. skal være utført av vannfast materiale
slik som hard fiberplate, sponplate eller annen egnet type.

.. _6.6.4.5.5:

``6.6.4.5.5`` 

Storemballasje skal være sammenføyet ved solid spikring eller med
labanker i hjørnene eller endestykker eller på annen, likeverdig måte.

.. _6.6.4.5.6:

``6.6.4.5.6`` 

Pallefundament som utgjør en integrerende del av en storemballasje,
eller pall som kan løsgjøres, skal være egnet for mekanisk håndtering
når storemballasjen er fylt til sin største tillatte brutto masse.

.. _6.6.4.5.7:

``6.6.4.5.7`` 

Pall eller pallefundament skal være konstruert slik at det ikke er
fremstikkende deler som kan komme til skade under håndteringen.

.. _6.6.4.5.8:

``6.6.4.5.8`` 

Storemballasje på pall som kan løsgjøres, skal være sikret på en slik
måte at den er stabil under håndtering og transport. Pall som kan
løsgjøres, må ikke ha skarpe, fremstikkende deler på oversiden som kan
skade storemballasjen.

.. _6.6.4.5.9:

``6.6.4.5.9`` 

Det er tillatt å anvende forsterkninger, som f.eks. trestøtter for å
bedre stableegenskapene, men de skal da være utenfor fôringen.

.. _6.6.4.5.10:

``6.6.4.5.10`` 

Storemballasje som er beregnet for stabling, skal ha den bærende flate
utført slik at lasten blir fordelt på en sikker måte.

.. _6.6.5:

6.6.5 Krav til prøving av storemballasje
^^^^^^^^^^^^^^^^^^^^^^^^^^^^^^^^^^^^^^^^

.. _6.6.5.1:

``6.6.5.1`` Hvordan og hvor ofte prøve skal foretas

.. _6.6.5.1.1:

``6.6.5.1.1`` 

Konstruksjonstypen for hver emballasje skal prøves slik det er bestemt i
6.6.5.3 i samsvar med prosedyrer fastsatt av vedkommende myndighet som
tillater bruk av den spesielle merkingen og konstruksjonstypen skal være
godkjent av denne vedkommende myndighet.

.. _6.6.5.1.2:

``6.6.5.1.2`` 

Før en storemballasje tas i bruk skal konstruksjonstypen ha vært prøvet
i henhold til dette kapittel med tilfredsstillende resultat. En
storemballasjekonstruksjonstype er definert ved sin konstruksjon,
størrelse, materiale og veggtykkelse, fremstillingsmåte samt pakking,
men kan omfatte ulike overflatebehandlinger. Den omfatter også
storemballasje som er forskjellig fra konstruksjonstypen bare ved at
høyden er lavere.

.. _6.6.5.1.3:

``6.6.5.1.3`` 

Prøven skal gjentas på eksemplarer fra produksjonen ved intervaller
fastsatt av vedkommende myndighet. For prøving av storemballasje av papp
skal forberedende lagring ved vanlige omgivelsesforhold betraktes som
likeverdig med det som er fastsatt i 6.6.5.2.4.

.. _6.6.5.1.4:

``6.6.5.1.4`` 

Det skal også foretas ny prøve etter alle modifikasjoner som endrer
konstruksjon, materiale eller fremstillingsmåte for en storemballasje.

.. _6.6.5.1.5:

``6.6.5.1.5`` 

Vedkommende myndighet kan tillate selektiv prøving av storemballasje som
bare avviker lite fra en allerede prøvet type, f.eks. inneremballasje av
mindre størrelse eller inneremballasje med mindre netto masse, samt
storemballasje som er fremstilt med noe mindre ytre mål.

.. _6.6.5.1.6:

``6.6.5.1.6`` (Reservert)

**ANM:** For bestemmelsene om å plassere ulike inneremballasjer i en
ytteremballasje og tillatte variasjoner i slike inneremballasjer se
4.1.1.5.1.

.. _6.6.5.1.7:

``6.6.5.1.7`` 

Vedkommende myndighet kan til enhver tid kreve dokumentert, ved prøving
i samsvar med dette avsnittet, at seriefremstilt storemballasje
oppfyller kravene for prøving av konstruksjonstypen.

.. _6.6.5.1.8:

``6.6.5.1.8`` 

Forutsatt at gyldigheten av prøveresultatene ikke blir påvirket, og med
godkjenning fra vedkommende myndighet, kan flere prøver foretas på samme
prøveeksemplar.

.. _6.6.5.1.9:

``6.6.5.1.9`` Stor redningsemballasje

Stor redningsemballasje skal være prøvet og merket i samsvar med de
bestemmelser som gjelder for storemballasje i emballasjegruppe II
beregnet for transport av faste stoffer eller inneremballasjer, med
følgende unntak:

a) prøvene skal foretas med vann, og emballasjen skal være fyllt til
minst 98 % av sitt største volum. Det er tillatt å bruke tilleggsvekter,
for eksempel poser med blyhagl, for å oppnå den nødvendige samlede
kollimasse forutsatt de er plassert slik at prøveresultatene ikke
påvirkes. Alternativt, når fallprøvene gjennomføres, kan fallhøyden
varieres i samsvar med 6.6.5.3.4.4.2 b);

b) stor redningsemballasje skal, i tillegg, ha gjennomgått tetthetsprøve
ved 30 kPa med tilfredstillende resultatet, og resultatet skal fremgå i
prøverapporten som kreves i 6.6.5.4; og

c) stor redningsemballasje skal være merket med bokstaven «T» som
beskrevet i 6.6.2.2

.. _6.6.5.2:

``6.6.5.2`` Forberedelse til prøving

.. _6.6.5.2.1:

``6.6.5.2.1`` 

Prøvene skal foretas på storemballasje som klargjort som for transport
med de inneremballasjer eller gjenstander som skal brukes.
Inneremballasjene skal være fylt til ikke mindre enn 98 % av sitt volum
for væsker eller 95 % for faste stoffer. For storemballasje hvor
inneremballasjen er beregnet for transport av såvel væsker som faste
stoffer, kreves separat prøving for både flytende og fast innhold.
Stoffene i inneremballasjene eller gjenstandene som skal transporteres i
storemballasjen, får erstattes med annet materiale eller andre
gjenstander unntatt når dette vil føre til ugyldige prøveresultater. Når
det anvendes andre inneremballasjer eller gjenstander, skal de ha de
samme fysiske egenskaper (masse etc.) som de inneremballasjene eller
gjenstandene som skal transporteres. Det er tillatt å bruke
tilleggsvekter, f.eks. poser med blyhagl, for å oppnå den nødvendige
samlede kollimasse, forutsatt at de er anbrakt slik at prøveresultatene
ikke påvirkes.

.. _6.6.5.2.2:

``6.6.5.2.2`` 

Hvis det under fallprøven med væsker blir benyttet et erstatningsstoff,
skal dette ha samme relative densitet og viskositet som det stoffet som
skal transporteres. Vann får også benyttes til fallprøve med væske på
betingelser i 6.6.5.3.4.4.

.. _6.6.5.2.3:

``6.6.5.2.3`` 

Storemballasje av plast og storemballasje som inneholder inneremballasje
av plast – annet enn sekker beregnet for faste stoffer eller gjenstander
– skal gjennomgå fallprøve når prøveeksemplaret og dets innhold er kjølt
ned til –18 °C eller lavere. Denne forbehandlingen kan man se bort fra
dersom angjeldende materiale har tilstrekkelig duktilitet og
strekkfasthet ved lave temperaturer. Når prøveeksemplaret er forberedt
på denne måten, kan forbehandlingen i 6.6.5.2.4 utelates. Prøvevæske
skal holdes i flytende form, om nødvendig ved tilsetning av frysevæske.

.. _6.6.5.2.4:

``6.6.5.2.4`` 

Storemballasje av papp skal forbehandles ved lagring i minst 24 timer i
en atmosfære med kontrollert temperatur og relativ fuktighet (r.h.). Det
er tre valgmuligheter, en av dem skal velges.

Anbefalt atmosfære er 23 °C±2 °C og 50 %±2 % r.h. De to andre
valgmulighetene er: 20 °C±2 °C og 65 % ± 2 % r.h.; eller 27 °C ±2 °C og
65 % ± 2 % r.h.

**ANM:** Gjennomsnittsverdiene skal være innenfor disse grenseverdiene.
Kortsiktige fluktuasjoner og begrensninger med hensyn til målingene kan
føre til at enkeltmålinger av relativ fuktighet kan variere med så meget
som ± 5 %, uten at reproduserbarheten blir vesentlig dårligere.

.. _6.6.5.3:

``6.6.5.3`` Prøvekrav

.. _6.6.5.3.1:

``6.6.5.3.1`` Løft fra bunnen

.. _6.6.5.3.1.1:

``6.6.5.3.1.1`` Prøven gjelder

For alle typer av storemballasje som er utstyrt slik at de kan løftes
fra bunnen, som prøve av konstruksjonstypen.

*6.6.5.3.1.2* Klargjøring av storemballasje for prøving

Storemballasjen skal være fylt til 1,25 ganger sin største tillatte
bruttomasse, og lasten skal være jevnt fordelt.

.. _6.6.5.3.1.3:

``6.6.5.3.1.3`` Prøvemetode

Storemballasjen skal løftes og senkes to ganger med en gaffeltruck som
har gaflene plassert sentralt med en innbyrdes avstand på tre
fjerdedeler av bredden på den siden den entrer (med mindre
entringsåpningene er faste). Gaflene skal trenge inn til tre fjerdedeler
i entringsretningen. Prøven skal gjentas fra samtlige mulige
entringsretninger.

.. _6.6.5.3.1.4:

``6.6.5.3.1.4`` Kriterier for godkjent prøve

Ingen varig deformasjon som gjør at storemballasjen ikke er sikker for
transport og ikke tap av innhold.

.. _6.6.5.3.2:

``6.6.5.3.2`` Løft fra toppen

.. _6.6.5.3.2.1:

``6.6.5.3.2.1`` Prøven gjelder

For storemballasjetyper som er beregnet for å løftes fra toppen og som
er utstyrt slik at de kan løftes fra toppen, som prøve av
konstruksjonstypen.

.. _6.6.5.3.2.2:

``6.6.5.3.2.2`` Klargjøring av storemballasje for prøving

Storemballasjen skal være lastet til to ganger sin største tillatte
bruttomasse. Fleksible storemballasjer skal være lastet til seks ganger
sin største tillatte bruttomasse. Lasten skal være jevnt fordelt.

.. _6.6.5.3.2.3:

``6.6.5.3.2.3`` Prøvemetode

Storemballasjen skal løftes på den måten den er konstruert for til den
er klar av gulvet og bli hengende i denne stillingen i fem minutter.

.. _6.6.5.3.2.4:

``6.6.5.3.2.4`` Kriterier for godkjent prøve

a) Alle typer storemballasje unntatt fleksible: Ingen varig deformasjon
som gjør at storemballasjen ikke er sikker for transport, dette gjelder
også et eventuelt pallefundament. Det skal heller ikke forekomme tap av
innhold.

b) Fleksible storemballasjer: Ingen skade på storemballasjen eller dens
løftepunkter som gjør at storemballasjen ikke er sikker for transport
eller håndtering.

.. _6.6.5.3.3:

``6.6.5.3.3`` Stableprøve

.. _6.6.5.3.3.1:

``6.6.5.3.3.1`` Prøven gjelder

For alle typer av storemballasje som er beregnet for å stables oppå
hverandre, som prøve av konstruksjonstypen.

.. _6.6.5.3.3.2:

``6.6.5.3.3.2`` Klargjøring av storemballasje for prøving

Storemballasjen skal være fylt til sin største tillatte bruttomasse.

.. _6.6.5.3.3.3:

``6.6.5.3.3.3`` Prøvemetode

Storemballasjen skal plasseres med bunnen ned på et plant hardt underlag
og utsettes for en jevnt fordelt tilleggslast (se 6.6.5.3.3.4) i minst
fem minutter, storemballasje av tre, papp og plast i minst 24 timer.

.. _6.6.5.3.3.4:

``6.6.5.3.3.4`` Beregning av tilleggslasten for prøven

Lasten som skal anbringes oppå storemballasjen skal være minst 1,8
ganger den største samlede tillatte brutto masse av det antall
storemballasjer av samme type som kan stables oppå storemballasjen under
transport.

.. _6.6.5.3.3.5:

``6.6.5.3.3.5`` Kriterier for godkjent prøve

c) Alle typer storemballasjer, unntatt fleksible storemballasjer: ingen
varig deformasjon som gjør at storemballasjen, inklusive eventuelt
pallefundament, ikke er sikker for transport. Det skal heller ikke
forekomme tap av innhold.

d) Fleksible storemballasjer: Ingen svekkelse av selve storemballasjen
som gjør at storemballasjen ikke er sikker for transport, og heller ikke
tap av innhold.

.. _6.6.5.3.4:

``6.6.5.3.4`` Fallprøve

.. _6.6.5.3.4.1:

``6.6.5.3.4.1`` Prøven gjelder

For alle typer av storemballasje, som prøve av konstruksjonstypen.

.. _6.6.5.3.4.2:

``6.6.5.3.4.2`` Klargjøring av storemballasje for prøving

Storemballasjen skal være fylt i samsvar med 6.6.5.2.1.

.. _6.6.5.3.4.3:

``6.6.5.3.4.3`` Prøvemetode

Storemballasjen skal slippes mot en ikke-sviktende, horisontal, plan,
massiv og stiv flate i overensstemmelse med bestemmelsene i 6.1.5.3.4 på
en slik måte at det sikres at anslagspunktet er den delen av bunnen som
antas å være mest sårbar.

.. _6.6.5.3.4.4:

``6.6.5.3.4.4`` Fallhøyde

**ANM:** Storemballasje for stoffer og gjenstander av klasse 1 med
styrkekravene for emballasjegruppe II.

.. _6.6.5.3.4.4.1:

``6.6.5.3.4.4.1`` 

For inneremballasje som inneholder fast stoff eller væske eller
gjenstander, dersom prøven utføres med det faste stoffet eller væsken
eller gjenstanden som skal transporteres, eller med et annet stoff eller
gjenstand som har tilsvarende karakterestikk:

+-----------------------+----------------------+-----------------------+
| **Emballasjegruppe    | **Emballasjegruppe   | **Emballasjegruppe    |
| I**                   | II**                 | III**                 |
+=======================+======================+=======================+
| 1,8 m                 | 1,2 m                | 0,8 m                 |
+-----------------------+----------------------+-----------------------+

.. _6.6.5.3.4.4.2:

``6.6.5.3.4.4.2`` 

For inneremballasje som inneholder væske hvis prøven blir utført med
vann:

a) Hvor stoffet som skal transporteres har en relativ densitet som ikke
overstiger 1,2:

+-----------------------+----------------------+-----------------------+
| **Emballasjegruppe    | **Emballasjegruppe   | **Emballasjegruppe    |
| I**                   | II**                 | III**                 |
+=======================+======================+=======================+
| 1,8 m                 | 1,2 m                | 0,8 m                 |
+-----------------------+----------------------+-----------------------+

b) Hvor stoffet som skal transporteres har en relativ densitet som ikke
overstiger 1,2 skal dropphøyden regnes på grunnlag av den ut fra relativ
densitet (d) av stoffet som skal transporteres, avrundet opp til første
desimal, på følgende måte:

+-----------------------+----------------------+-----------------------+
| **Emballasjegruppe    | **Emballasjegruppe   | **Emballasjegruppe    |
| I**                   | II**                 | III**                 |
+=======================+======================+=======================+
| d x 1,5 m             | d x 1,0 m            | d x 0,67 m            |
+-----------------------+----------------------+-----------------------+

.. _6.6.5.3.4.5:

``6.6.5.3.4.5`` Kriterier for godkjent prøve

.. _6.6.5.3.4.5.1:

``6.6.5.3.4.5.1`` 

Storemballasjen skal ikke vise skade som kan ha virkning for sikkerheten
under transport. Det skal ikke være lekkasje av innhold fra
inneremballasjen(e) eller gjenstanden(e).

.. _6.6.5.3.4.5.2:

``6.6.5.3.4.5.2`` 

Det tillates ikke at storemballasje for gjenstander av klasse 1 revner
på en måte som kunne føre til at løse, eksplosive stoffer eller
gjenstander faller ut av storemballasjen.

.. _6.6.5.3.4.5.3:

``6.6.5.3.4.5.3`` 

Når en storemballasje utsettes for fallprøve, regnes prøven som bestått
dersom alt innholdet holdes på plass, selv om lukkeinnretningen ikke
lenger er støvtett.

.. _6.6.5.4:

``6.6.5.4`` Attestasjon og prøverapport

.. _6.6.5.4.1:

``6.6.5.4.1`` 

For hver enkelt konstruksjonstype av storemballasje skal det utstedes et
sertifikat og tildeles et merke (som i 6.6.3) som skal attestere at
konstruksjonstypen med utstyr oppfyller prøvekravene.

.. _6.6.5.4.2:

``6.6.5.4.2`` 

Det skal settes opp en prøverapport som minst skal inneholde følgende
opplysninger og som skal gjøres tilgjengelig for brukerne av
storemballasjen.

1. Prøvelaboratoriets navn og adresse;

2. Søkerens navn og adresse (når dette er relevant);

3. Entydig identifikasjon av prøverapporten;

4. Prøverapportens dato;

5. Produsenten av storemballasjen;

6. Beskrivelse av storemballasjekonstruksjonstypen (f.eks. dimensjoner,
materiale, lukkeinnretninger, veggtykkelse etc.) og/eller fotografi(er);

7. Største volum/største tillate bruttomasse;

8. Beskrivelse av prøveinnholdet, f.eks. type og beskrivelse av de
benyttede inneremballasjer eller gjenstander;

9. Beskrivelse av prøvene samt resultatene;

10. Prøverapporten skal signeres, med angivelse av navn og stilling for
den som signerer.

.. _6.6.5.4.3:

``6.6.5.4.3`` 

Prøverapporten skal inneholde erklæringer om att storemballasjene, som
klargjort for transport, ble prøvet i samsvar med de relevante
bestemmelsene i dette kapitlet, og at anvendelse av andre
emballeringsmetoder eller komponenter kan føre til at prøverapporten
ikke er gyldig. Kopi av prøverapporten skal være tilgjengelig for
vedkommende myndighet.

.. [19]
   Nasjonalitetsmerket til registreringsstaten som brukes på
   motorkjøretøyer og tilhengere i internasjonal vegtrafikk, for
   eksempel i samsvar med Genèvekonvensjonen om vegtrafikk av 1949 eller
   Wienkonvensjonen om vegtrafikk av 1968.