.. _6.13:

Kapittel 6.13 ADR: Bestemmelser for design, konstruksjon, utstyr, typegodkjenning, prøving og merking av faste tanker (tankkjøretøyer) av fiberarmert plast (FRP) og løstanker
==============================================================================================================================================================================

**ANM:** For multimodale tankcontainere se kapittel 6.7, for multimodale
tanker av fiberarmert plast (FRP) se kapittel 6.9, for faste tanker
(tankkjøretøyer, tankvogner), løstanker og tankcontainere og multimodale
tankcontainere, med tankskall fremstilt av metallisk materiale samt
batterikjøretøyer, batterivogner og multi-element gasscontainere
(MEGCer) se kapittel 6.8, for slamsugere, se kapittel 6.10.

.. _6.13.1:

6.13.1 Generelt
^^^^^^^^^^^^^^^

.. _6.13.1.1:

``6.13.1.1`` 

Tanker av fiberarmert plast skal være designet, fremstilt og prøvet
under et kvalitetssikringssystem i henhold til 6.9.2.2.2, spesielt skal
laminering og sveising av termoplastbelegg bare foretas av kvalifisert
personale i samsvar med en prosedyre som vedkommende myndighet har
godtatt.

.. _6.13.1.2:

``6.13.1.2`` 

For konstruksjon og prøving av tanker av fiberarmert plast gjelder også
bestemmelsene i 6.8.2.1.1, 6.8.2.1.7, 6.8.2.1.13, 6.8.2.1.14 (a) og (b),
6.8.2.1.25, 6.8.2.1.27, 6.8.2.2.3 og 6.8.2.1.28.

.. _6.13.1.3:

``6.13.1.3`` 

Bestemmelsene i 9.7.5.1 gjelder med hensyn til stabiliteten for
tankkjøretøyet.

.. _6.13.2:

6.13.2 Utførelse
^^^^^^^^^^^^^^^^

.. _6.13.2.1:

``6.13.2.1`` 

Tankskall av fiberarmert plast (FRP) skal være designet og fremstilt i
henhold til bestemmelsene i 6.9.2.2.3.2 til 6.9.2.2.3.7 og 6.9.2.3.6.

.. _6.13.2.2:

``6.13.2.2`` 

Tankskallets bærende lag er den sonen som er spesielt konstruert i
samsvar med 6.13.2.4 og 6.13.2.5 for å motstå mekaniske påkjenninger.
Denne delen består vanligvis av et antall fiberarmerte lag som er
orientert på bestemt måte.

.. _6.13.2.2.1:

``6.13.2.2.1`` 

Det utvendige belegget av kunstharpiks eller maling er den delen av
tankskallet som er i direkte kontakt med atmosfæren. Det skal kunne tåle
de forhold som finnes på utsiden, spesielt leilighetsvis kontakt med det
stoffet som skal transporteres. Kunstharpiksen skal inneholde
fyllstoffer eller tilsetningsstoffer for å beskytte mot nedbrytning av
det bærende laget som følge av ultrafiolett stråling.

.. _6.13.2.3:

``6.13.2.3`` Råmaterialer

.. _6.13.2.3.1:

``6.13.2.3.1`` 

Alle materialer som benyttes ved fremstillingen av tanker av fiberarmert
plast, skal ha kjent opprinnelse og kjente spesifikasjoner.

.. _6.13.2.3.2:

``6.13.2.3.2`` Kunstharpiks

Bestemmelsene i 6.9.2.2.3.10 skal følges.

.. _6.13.2.3.3:

``6.13.2.3.3`` Armeringsfibre

Bestemmelsene i 6.9.2.2.3.11 skal følges.

.. _6.13.2.3.4:

``6.13.2.3.4`` Termoplastmateriale for liner

Termoplastmateriale, slik som uplastifisert polyvinylklorid (PVC-U),
polypropylen (PP), polyvinylidenfluorid (PVDF), polytetrafluoretylen
(PTFE) etc. får benyttes som materiale i liner.

.. _6.13.2.3.5:

``6.13.2.3.5`` Tilsatsstoffer

Bestemmelsene i 6.9.2.2.3.12 skal følges.

.. _6.13.2.4:

``6.13.2.4`` 

Tankenes skall, festeanordninger, driftsutstyr og strukturelt utstyr
skal være konstruert slik at de uten tap av innhold (annet enn det som
unnslipper gjennom eventuelle avgassingsventiler) gjennom hele
konstruksjonens levetid kan tåle:

– de statiske og dynamiske belastninger under normale transportforhold;

– de fastsatte minstebelastninger som er definert i 6.13.2.5 til
6.13.2.9.

.. _6.13.2.5:

``6.13.2.5`` 

Ved de trykk som er gitt i 6.8.2.1.14 (a) og (b), og under påvirkning av
de statiske belastninger forårsaket av innholdets tyngde ved den største
densitet som er spesifisert for konstruksjonen og maksimal fyllingsgrad,
feilkriterier (FC (failure criteria)) i lengderetningen, tverretningen,
og i alle andre planretninger av kompositten skal ikke overstige
følgende verdi:

{{{IMG CLASS="«class PDF »" REF="6-13-2-5.pdf"/}}}

hvor:

{{{IMG CLASS="«class imag»" REF="1896.jpg"/}}}

hvor:

K skal ha en minste verdi på 4; og

S = sikkerhetsfaktoren. For konstruksjonen generelt skal verdien for S
være lik eller større enn 1,5 når henvisningen til tank i kolonne (12) i
tabell A i kapittel 3.2 er en tankkode som inneholder bokstaven «G» i
annet ledd (se 4.3.4.1.1). For tanker beregnet for transport av stoffer
hvor det er behov for et høyere sikkerhetsnivå, d.v.s. når henvisningen
til tank i kolonne (12) i tabell A i kapittel 3.2 er en tankkode som
inneholder tallet «4» i annen del (se 4.3.4.1.1), skal verdien for S
multipliseres med faktoren 2 hvis ikke tankskallet er beskyttet mot
skade ved et fullstendig metallskjelett som har langsgående og
tverrgående strukturelle komponenter;

K\ :sub:`0` = en faktor som henger sammen med at materialegenskapene
forringes som følge av sig og aldring og som resultat av kjemisk
virkning fra de stoffene som skal transporteres. Den skal bestemmes med
formelen:

{{{IMG CLASS="«class imag»" REF="1897.jpg"/}}}

hvor a er sigefaktoren og b er aldringsfaktoren bestemt i samsvar med
6.13.4.2.2 e) og f).

Alternativt kan den konservative verdien K\ :sub:`0` = 2 benyttes. Når
det brukes i beregningen, skal faktorene a og b være mellom 0 og 1;

K\ :sub:`1` = en faktor som henger sammen med driftstemperaturen og
kunstharpiksens varmeegenskaper som bestemt ved følgende ligning og med
minste verdi 1:

K\ :sub:`1` = 1,25 – 0,0125 (HDT – 70)

hvor HDT er varmedeformasjonstemperaturen for kunstharpiksen i °C;

K\ :sub:`2` = en faktor som henger sammen med materialtrettheten;
Verdien K\ :sub:`2` = 1,75 skal brukes om ikke vedkommende myndighet har
gitt samtykke til en annen verdi. For den dynamiske konstruksjonen som
er beskrevet i 6.8.2.1.2 skal verdien K\ :sub:`2` = 1,1 benyttes.

K\ :sub:`3` = en faktor som henger sammen med kunstharpiksherdingen og
som har følgende verdier:

   1,0 når herdingen skjer i samsvar med en godkjent og dokumentert
   prosess, og kvalitetssystemet beskrevet i 6.9.2.2.2 inkluderer
   verifikasjon av herdingsgrad for hver FRP-tank ved hjelp av en
   direkte målemetode, slik som differensiell skanningskalorimetri (DSC)
   bestemt via ISO 11357-2:2016, som i 6.13.4.2.2. h) i);

   1,1 der termoplastisk forming av kunstharpiks eller herding av
   kunstharpiks skjer i samsvar med en godkjent og dokumentert prosess,
   og kvalitetssystemet som beskrives i 6.13.1.2 inkluderer verifikasjon
   av egenskaper hos den termoplastiske formede kunstharpiksen eller
   herdingsgrad av den herdede kunstharpiksen, ut fra hva som er
   aktuelt, for hver FRP-tank der indirekte målemetode som i 6.13.4.2.2
   h) ii), slik som Barcol-prøving via ASTM D2583:2013-03 eller EN
   59:2016, HDT via ISO 75-1:2020, termomekanisk analyse (TMA) via ISO
   11359-1:2014, eller dynamisk termomekanisk analyse (DMA) via ISO
   6721-11:2019;

   1,5 i andre tilfeller.

En konstruksjonsvalidering som bruker numerisk analyse og et passelig
sammensatt feilkriterium skal utføres for å verifisere at spenningene i
lagene til tankskallet ligger under det som er tillatt. Passelige
sammensatte feilkriterium inkluderer, men er ikke begrenset til,
«Tsai-Wu, Tsai-Hill, Hashin, Yamada-Sun, Strain Invariant Failure
Theory, Maximum Strain or Maximum Stress». Andre relasjoner for
styrkekriteriene er tillatt etter avtale med den kompetente myndigheten.
Metoden og resultatene av denne konstruksjonsvalideringen skal sendes
til den kompetente myndigheten.

Tillatte verdier skal bestemmes ved hjelp av eksperiment for å utlede
parameter som kreves gjennom de valgte feilkriteriene kombinert med
faktoren for sikkerhet *K,* styrkeverdiene målt ifølge 6.13.4.2.2 c) og
de maksimale forlengelseskriteriene som angis i 6.13.2.6. Analysen av
skjøter skal være utført i samsvar med de tillatte grenseverdiene som
fastsettes i 6.13.2.9 og styrkeverdiene målt ifølge 6.13.4.2.2 g).
Knekking skal vurderes i henhold til 6.9.2.3.6. Design på åpninger og
metalliske koplinger skal vurderes i henhold til 6.13.2.10.

.. _6.13.2.6:

``6.13.2.6`` 

Ved hver av spenningene definert i 6.8.2.1.2 og 6.13.2.5, skal
resultatet ikke i noen retning føre til forlengelsesom overstiger
verdien som angis i følgende tabell, og heller ikke 10 % av
kunstharpiksens bruddforlengelse bestemt av EN ISO 527-2:2012 dersom
dette gir en lavere verdi.

Eksempler på kjente grenser fremgår av tabellen under.

+-------------------------------+--------------------------------------+
| Type kunstharpiks             | Maksimal forlengelse ved spenning    |
|                               | (%)                                  |
+===============================+======================================+
| Umettet polyester eller fenol | 0,2                                  |
+-------------------------------+--------------------------------------+
| Vinylester                    | 0,25                                 |
+-------------------------------+--------------------------------------+
| Epoxy                         | 0,3                                  |
+-------------------------------+--------------------------------------+
| Thermoplast                   | Se 6.13.2.7                          |
+-------------------------------+--------------------------------------+

.. _6.13.2.7:

``6.13.2.7`` 

Ved det spesifiserte prøvetrykket, som ikke skal være lavere enn det
relevante beregningstrykket slik det er spesifisert i 6.8.2.1.14 (a) og
(b), skal maksimal relativ forlengelse i tankskallet ikke være større
enn kunstharpiksens bruddforlengelse.

.. _6.13.2.8:

``6.13.2.8`` 

Tankskallet skal kunne motstå prøve med fallende kule i henhold til
6.13.4.3.3 uten synlige innvendige eller utvendige skader.

.. _6.13.2.9:

``6.13.2.9`` 

De limte skjøtene og/eller laminerte overlappskjøtene som brukes i
forbindelsene, inklusive innfesting av endebunner, skvalpeskott og
delevegger til tankskallet, skal kunne motstå de statiske og dynamiske
spenningene som er nevnt ovenfor. For å unngå spenningskonsentrasjoner i
de laminerte overlappskjøtene, skal skråvinkelen ikke være brattere enn
1:6.

Skjærfastheten mellom den laminerte overlappskjøten og de
tankkomponenter den er festet til skal ikke være mindre enn:

{{{IMG CLASS="«class PDF »" REF="6-13-2-9.pdf"/}}}

hvor:

*t*\ :sub:`R` er den interlaminære skjærstyrken i henhold til ISO
14130:1997 og Cor1:2003;

*Q* er lasten pr. breddeenhet som skjøten skal bære under de statiske og
dynamiske belastninger;

*K* er faktoren beregnet i samsvar med 6.13.2.5 for de statiske og
dynamiske spenninger;

*l* er den laminerte overlappskjøtens lengde;

g er kjervfaktoren relatert til gjennomsnittlig skjøtspenning til
maksimal skjøtspenning ved bruddpunktet.

.. _6.13.2.10:

``6.13.2.10`` 

Metalliske flenser og deres lukkeinnretninger er tillatt brukt i
FRP-tankskall, som følger designkrav i 6.8.2. Åpninger i tankskallet
skal være forsterket for å oppnå minst samme sikkerhetsfaktor mot de
statiske og dynamiske spenninger som er spesifisert i 6.13.2.5 som selve
tankskallet gir. Det skal være færrest mulig åpninger. Forholdet mellom
aksene i ovale åpninger skal ikke være større enn 2.

Om metalliske flenser eller komponenter er integrert i tankskallet av
FRP ved bruk av liming, skal karakteriseringsmetoden angitt i 6.13.2.9
gjelde for skjøtet mellom metallet og den fiberarmerte plasten. Om de
metalliske flensene eller komponentene er fiksert på en alternativ måte,
for eksempel gjengede festeforbindelser, gjelder de aktuelle
bestemmelsene i den relevante trykkbeholderstandarden.

.. _6.13.2.11:

``6.13.2.11`` 

Ved konstruksjonen av flenser og røropplegg som skal festes til tanken,
skal det også tas hensyn til kreftene ved håndtering samt ved
tiltrekning av bolter.

.. _6.13.2.12:

``6.13.2.12`` 

Kontrollberegninger av tankskallets styrke skal gjennomføres ved bruk av
den endelige elementmetoden (FEM) som skal simulere tankskallopplegg,
skjøter i og mellom FRP tankskall, festene og strukturutstyret, og
åpninger.

.. _6.13.2.13:

``6.13.2.13`` 

Tanken skal være konstruert for å motstå, uten lekkasje av betydning,
virkningen av å være fullstendig omspent av flammer i 30 minutter, slik
det er spesifisert i prøvekravene i 6.13.4.3.4. Dersom det kan
fremlegges tilstrekkelig bevis fra prøver med sammenlignbar
konstruksjon, kan prøving utelates når vedkommende myndighet gir
samtykke til det.

.. _6.13.2.14:

``6.13.2.14`` 

Spesielle bestemmelser for transport av stoffer med flammepunkt som ikke
er høyere enn 60 °C

.. _6.13.2.14.1:

``6.13.2.14.1`` 

Tanker av fiberarmert plast som benyttes til transport av stoffer med
flammepunkt som ikke er høyere enn 60 °C, skal følge kravene i
6.9.2.2.3.14.

.. _6.13.2.14.2:

``6.13.2.14.2`` 

Den elektriske overflatemotstanden og den elektriske
utladningsmotstanden skal måles første gang på enhver produserte tank
eller på en prøve av tankskallet i samsvar med en prosedyre som er
anerkjent av vedkommende myndighet.

.. _6.13.2.14.3:

``6.13.2.14.3`` 

Utladningsmotstanden til jord skal måles for hver tank som del av den
periodiske kontrollen i samsvar med en prosedyre som er anerkjent av
vedkommende myndighet.

.. _6.13.3:

6.13.3 Utstyr
^^^^^^^^^^^^^

.. _6.13.3.1:

``6.13.3.1`` 

Bestemmelsene i 6.8.2.2.1, 6.8.2.2.2, 6.8.2.2.4 og 6.8.2.2.6 til
6.8.2.2.8 gjelder.

.. _6.13.3.2:

``6.13.3.2`` 

Dessuten gjelder de spesielle bestemmelsene i 6.8.4 (b) (TE) når det er
vist til dem i kolonne (13) for en posisjon i tabell A i kapittel 3.2.

.. _6.13.4:

6.13.4 Prøving og typegodkjenning
^^^^^^^^^^^^^^^^^^^^^^^^^^^^^^^^^

.. _6.13.4.1:

``6.13.4.1`` 

For enhver konstruksjonstype av tank av fiberarmert plast skal det
foretas konstruksjonsprøving av materialer og av en representativ
prototyp slik det er beskrevet nedenfor.

.. _6.13.4.2:

``6.13.4.2`` Materialprøving

.. _6.13.4.2.1:

``6.13.4.2.1`` 

Bruddforlengelsen i henhold til EN ISO 527-2:2012 og
formbestandighetstemperatur i henhold til ISO 75-1:2020 skal bestemmes
for de kunstharpiksene som skal benyttes.

.. _6.13.4.2.2:

``6.13.4.2.2`` 

Følgende egenskaper skal bestemmes for prøvestykker tatt ut av
tankskallet. Prøvestykker fra parallell produksjon får bare benyttes
dersom det ikke er mulig å benytte prøvestykker som er skåret ut av
tanken. Før prøvingen skal eventuelt liner fjernes.

Prøvene skal omfatte:

a) Laminatenes tykkelse i sentral skallvegg og tankendene;

b) Masseinnhold og sammensetningen av armeringskompositt ifølge EN ISO
1172:1998 eller ISO 14127:2008, samt hvordan armeringslagene er
arrangert og orientert;

c) Strekkfasthet, bruddforlengelse og elastisitetsmodul i henhold til EN
ISO 527-4:1997 eller EN ISO 527-5:2009 i tverrgående og langsgående
retning av tankskallet. For deler av FRP tankskallet, skal prøver
gjennomføres på representative laminat i samsvar med EN ISO 527-4:1997
eller EN ISO 527-5:2009 for å muliggjøre evaluering av egnetheten til
sikkerhetsfaktor (K). Det skal brukes minst 6 prøver per måling av
strekkfasthet, og bruddgrensen skal bestemmes fra gjennomsnittet minus
to standard avvik.

d) Bøyefasthet og deformasjon bestemt ved sigebøyeprøve i henhold til EN
ISO 14125:1998 + AC:2002 + A1:2011 over en periode på 1000 timer med et
prøvestykke som har bredde minst 50 mm og avstand mellom
understøttelsene på minst 20 ganger veggtykkelsen.

e) Sigefaktoren *α* bestemt ut fra gjennomsnittet av resultatet fra
minst to prøver med konfigurasjonen beskrevet i d), utsatt for sig i
trepunkts- eller firepunktsbøyning, med den maksimale
konstruksjonstemperaturen angitt i 6.13.2.1, for en periode på 1000
timer. Følgende test skal utføres for hver prøve:

i. Plasser prøven i bøyningsapparatet, ubelastet, i ovnen innstilt på
maksimal konstruksjonstemperatur og la den akklimatisere seg ved en
periode på minst 60 minutter;

ii. Belast prøvebøyning i samsvar med EN ISO 14125:1998 + AC:2002 +
A1:2011 med bøyspenning tilsvarende styrken bestemt i d) dividert med 4.
Behold mekanisk belastning på maksimal konstruksjonstemperatur uten
avbrudd i minst 1000 timer;

iii. Mål den innledende deformasjonen 6 minutter etter full belastning i
(e) (ii). Prøven skal forbli belastet i prøveriggen;

iv. Mål den endelige deformasjonen 1000 timer etter full belastning i
(e) (ii); og

v. Kalkuler sigefaktoren *α* ved å dele den innledende deformasjonen fra
(e) (iii) med den endelige deformasjonen fra (e) (iv);

f) Aldringsfaktoren *β* bestemt fra gjennomsnittet av resultatet av
minst to prøver med konfigurasjonen beskrevet i d), utsatt for
belastning i statisk trepunkts- eller firepunktsbøyning, i forbindelse
med nedsenkning i vann med den maksimale konstruksjonstemperaturen
angitt i 6.13.2.1, i en periode på 1000 timer. Følgende test skal
utføres for hver prøve:

i. Før prøving eller kondisjonering, skal prøver tørkes i en ovn med 80
°C for en periode på 24 timer;

ii. Prøven skal belastes i trepunkts- eller firepunktsbøyning ved
romtemperatur, i samsvar med EN ISO 14125:1998 + AC:2002 + A1:2011, med
bøyningsspenningsnivå tilsvarende styrken bestemt i (d) delt på 4. Mål
den innledende deformasjonen etter 6 minutter etter full belastning.
Fjern prøven fra prøveriggen;

iii. Senk ned den ubelastede prøven i vann på den maksimale
konstruksjonstemperaturen for en periode på minst 1000 timer uten
avbrytelse i vannkondisjoneringsperioden. Når
vannkondisjoneringsperioden har utløpt, ta bort prøven, hold den fuktig
ved romtemperatur og fullfør (f) (iv) innen tre dager;

iv. Prøven skal utsettes for andre runde av statisk belastning, på en
måte som er identisk med (f) (ii). Mål den endelige deformasjonen 6
minutter etter full belastning. Fjern prøven fra prøveriggen; og

v. Regn ut aldringsfaktoren *β* ved å dele den innledende deformasjonen
fra (f) (ii) med den endelige deformasjonen fra (f) (iv);

g) Skjærfastheten mellom laminater i sammenføyningene skal måles ved å
prøve representative prøvestykker i samsvar med EN ISO 14130:1997;

h) Effektiviteten av det som er relevant for egenskapene ved
termoplastisk forming av kunstharpiks eller herdet kunstharpiks og
behandling av laminat etter herding, skal bestemmes ved en eller flere
av følgende metoder:

i. Direkte måling av egenskapene til den termoplastiskformede
kunstharpiksen eller herdingsgrad av den termoherdede kunstharpiksen:
Glassovergangstemperatur (Tg) eller smeltetemperatur (Tm) bestemt ved
hjelp av differensiell skanning kalorimetri (DSC) i samsvar med EN ISO
11357-2:2020; eller

ii. Indirekte måling av egenskapene til den termoplastisk formede
kunstharpiksen eller herdingsgraden av den herdede kunstharpiksen:

– HDT i samsvar med ISO 75-1:2020;

– Tg eller Tm med termomekanisk analyse (TMA) som i ISO 11359-1:2014;

– Dynamisk termo-mekanisk analyse (DMA) som i ISO 6721-11:2019;

– Barcol-testing i samsvar med ASTM D2583:2013-03 eller EN 59:2016.

.. _6.13.4.2.3:

``6.13.4.2.3`` 

Kravene i 6.9.2.7.1.3 om kjemisk kompatibilitet gjelder.

.. _6.13.4.3:

``6.13.4.3`` Typeprøving

En representativ tankprototype skal utsettes for de prøvene som er
spesifisert nedenfor. Under prøvingen kan driftsutstyret om nødvendig
erstattes med andre gjenstander.

.. _6.13.4.3.1:

``6.13.4.3.1`` 

Det skal kontrolleres at prototypen samsvarer med spesifikasjonene for
konstruksjonstypens spesifikasjon. Kontrollen skal omfatte innvendig og
utvendig visuell inspeksjon samt måling av hoveddimensjonene.

.. _6.13.4.3.2:

``6.13.4.3.2`` 

Prototypen, forsynt med strekklapper på alle de steder hvor det er behov
for å sammenligne med konstruksjonsberegningene, skal utsettes for
følgende belastninger og deformasjonene skal registreres:

a) Fylt med vann til maksimal fyllingsgrad. Måleresultatene skal
benyttes til kalibrering av konstruksjonsberegningen i henhold til
6.13.2.5;

b) Fylt med vann til maksimal fyllingsgrad og utsatt for akselerasjon i
alle tre retninger ved å foreta akselerasjon og bremsing med prototypen
festet til et kjøretøy. For sammenligning av de faktiske resultater med
konstruksjonsberegningen i henhold til 6.13.2.5 skal de deformasjonene
som blir registrert, ekstrapoleres i forhold til kvotienten for de
akselerasjonene som kreves i 6.8.2.1.2 og måles;

c) Fylt med vann og utsatt for det spesifiserte prøvetrykket. Ved denne
belastningen skal tankskallet ikke vise synlig skade eller lekkasje.

.. _6.13.4.3.3:

``6.13.4.3.3`` 

Kravene i 6.9.2.7.1.4 om støtprøve med fallende kule gjelder.

.. _6.13.4.3.4:

``6.13.4.3.4`` 

Kravene i 6.9.2.7.1.5 om brannmotstand gjelder.

.. _6.13.4.4:

``6.13.4.4`` Typegodkjenning

.. _6.13.4.4.1:

``6.13.4.4.1`` 

For hver ny type tank skal vedkommende myndighet utstede et sertifikat
som viser at konstruksjonen er egnet for den forutsatte anvendelse og at
den oppfyller konstruksjonskravene og kravene til utstyr i dette
kapitlet samt de spesielle bestemmelsene for de enkelte stoffer som skal
transporteres.

.. _6.13.4.4.2:

``6.13.4.4.2`` 

Godkjenningen skal være basert på beregningen og prøverapporten,
inklusive alle prøveresultatene for materialene og prototypen, og
sammenligning med konstruksjonsberegningen. Den skal vise til
konstruksjonstypens spesifikasjoner og kvalitetssystem.

.. _6.13.4.4.3:

``6.13.4.4.3`` 

Godkjenningen skal inkludere de stoffene eller de stoffgruppene som
tankskallet er forenlig med. Deres kjemiske betegnelse eller tilsvarende
samlebetegnelse (se 2.1.1.2) samt deres klasse og klassifiseringskode
skal angis.

.. _6.13.4.4.4:

``6.13.4.4.4`` 

Dessuten skal godkjenningen inneholde de spesifiserte konstruksjons- og
terskelverdier (slik som levetid, område for driftstemperatur,
driftstrykk og prøvetrykk, materialspesifikasjoner) samt alle
forholdsregler som må tas i forbindelse med produksjon, prøving,
typegodkjenning, merking og bruk av enhver tank som er produsert i
samsvar med den godkjente konstruksjonstypen.

.. _6.13.4.4.5:

``6.13.4.4.5`` 

Et kontrollprogram for brukslevetiden skal etableres, som skal være en
del av driftsmanualen, for å overvåke tankens status ved periodiske
kontroller. Kontrollprogrammet skal fokusere på de kritiske
spenningsområdene som identifiseres i konstruksjonsanalysen utført
ifølge 6.13.2.5. Kontrollmetoden skal ta hensyn til potensiell
skadetilstand ved det kritiske spenningsområdet (for eksempel
strekkspenning eller interlaminatspenning). Kontrollen skal ha en
kombinasjon av visuell og ikke destruktiv prøving (for eksempel akustisk
emisjon, ultralydsevaluering, termografi). For oppvarmingsanordninger,
skal kontrollprogrammet for brukslevetiden tillate undersøkelse av
tankskallet eller dennes representative lokasjoner for å ta hensyn
effektene av overopphetning.

.. _6.13.5:

6.13.5 Kontroll
^^^^^^^^^^^^^^^

.. _6.13.5.1:

``6.13.5.1`` 

For alle tanker som er produsert i samsvar med den godkjente
konstruksjonen, skal det foretas materialprøving og kontroll som angitt
nedenfor.

.. _6.13.5.1.1:

``6.13.5.1.1`` 

Materialprøving skal foretas med prøvestykker tatt fra tankskallet i
samsvar med 6.13.4.2.2, med unntak av strekkprøve samt at prøvetiden for
sigebøyeprøve reduseres til 100 timer. Prøvestykker fra parallell
produksjon får bare benyttes dersom det ikke er mulig å skjære
prøvestykker ut av tanken. Det skal være samsvar med de godkjente
konstruksjonsverdiene.

.. _6.13.5.1.2:

``6.13.5.1.2`` 

Førstegangskontroll og prøving skal verifisere at konstruksjonen av
tanken er gjennomført i samsvar med kvalitetssystemet som kreves i
6.9.2.2.2. Tankskall og utstyr skal, samlet eller hver for seg, være
gjenstand for første gangs kontroll før de tas i bruk. Denne kontrollen
skal omfatte:

a) en kontroll med hensyn til samsvar med den godkjente konstruksjonen;

b) en kontroll med hensyn til konstruksjonens karakteristiske data;

c) en innvendig og utvendig undersøkelse;

d) en hydraulisk trykkprøve ved det prøvetrykket som er angitt på tanken
og foreskrevet i 6.8.2.5.1;

e) funksjonsprøve av utstyret;

f) en tetthetsprøve dersom tankskallet og utstyret er trykkprøvet hver
for seg.

.. _6.13.5.2:

``6.13.5.2`` 

Ved periodisk kontroll av tankene gjelder bestemmelsene i 6.8.2.4.2 til
6.8.2.4.4. I tillegg skal inspeksjonene i henhold til 6.8.2.4.3 omfatte
en innvendig inspeksjon av tankskallet.

.. _6.13.5.3:

``6.13.5.3`` 

Dessuten skal førstegangskontroll og de periodiske kontrollene følge
kontrollprogrammet for brukslevetiden og enhver tilhørende kontroll,
ifølge 6.13.4.4.5.

.. _6.13.5.4:

``6.13.5.4`` 

Kontroller og prøver i henhold til 6.13.5.1 og 6.13.5.2 skal foretas av
kontrollorganet. Det skal utstedes sertifikater som viser resultatene av
disse undersøkelsene. Disse sertifikatene skal vise til en liste over
stoffer som er tillatt å transportere i dette tankskallet i henhold til
6.13.4.4.

.. _6.13.6:

6.13.6 Merking
^^^^^^^^^^^^^^

.. _6.13.6.1:

``6.13.6.1`` 

For merking av tanker av fiberarmert plast gjelder bestemmelsene i
6.8.2.5, med følgende endringer:

a) tankskiltet kan også være laminert til tankskallet eller være
fremstilt av egnet plastmateriale;

b) det designede temperaturområdet skal alltid angis;

c) der en tankkode kreves etter 6.8.2.5.2, skal andre del av tankkoden
angi den høyeste verdien av beregningstrykket for stoffet (stoffene)
tillatt for transport ifølge typegodkjenningssertifikatet

.. _6.13.6.2:

``6.13.6.2`` 

Informasjonen som kreves på materialer skal være
«konstruksjonsmateriale: fiberarmert plast», armeringsfiber for eksempel
«Armeringsfiber: E-glass» og kunstharpiks for eksempel «kunstharpiks:
Vinylester».

.. _6.13.6.3:

``6.13.6.3`` 

Dessuten gjelder de spesielle bestemmelsene i 6.8.4 (e) (TM) når de er
angitt i kolonne (13) for en posisjon i tabell A i kapittel 3.2.
