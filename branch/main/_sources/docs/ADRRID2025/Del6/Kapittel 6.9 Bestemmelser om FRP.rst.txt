.. _6.9.:

Kapittel 6.9 Bestemmelser for design, konstruksjon, kontroll og prøving av multimodale tanker av fiberarmert plast (FRP)
========================================================================================================================

.. _6.9.1:

6.9.1 Anvendelse og alminnelige bestemmelser
^^^^^^^^^^^^^^^^^^^^^^^^^^^^^^^^^^^^^^^^^^^^

.. _6.9.1.1:

``6.9.1.1`` 

Bestemmelsene i 6.9.2 gjelder for multimodale tanker med tankskall av
fiberarmert plast beregnet for transport av farlig gods i klassene 1, 3,
5.1, 6.2, 8 og 9, og gjelder for alle transportmåter. I tillegg til de
alminnelige bestemmelsene i dette kapitlet skal, med mindre noe annet er
spesifisert, de relevante bestemmelsene i «The International Convention
for Safe Containers (CSC) 1972» i endret versjon, være oppfylt av alle
multimodale tanker av fiberarmert plast som svarer til definisjonen av
en «container» i denne konvensjonens betydning.

.. _6.9.1.2:

``6.9.1.2`` 

Bestemmelsene i dette kapitlet gjelder ikke «offshore» multimodale
tanker.

.. _6.9.1.3:

``6.9.1.3`` 

Bestemmelsene i kapittel 4.2 og 6.7.2 gjelder for multimodale tanker med
tankskall av fiberarmert plast med unntak av de bestemmelsene som
gjelder bruk av metallisk materiale ved konstruksjon av et multimodalt
tankskall og tilleggsbestemmelser angitt i dette kapitlet.

.. _6.9.1.4:

``6.9.1.4`` 

Med tanke på utviklingen innen vitenskap og teknologi, kan de tekniske
bestemmelsene i dette kapitlet varieres ved alternative ordninger. Disse
alternative ordningene skal innebære et sikkerhetsnivå som ikke er
lavere enn det som oppnås ved bestemmelsene i dette kapitlet når det
gjelder forenlighet med de transporterte stoffer og den multimodale
tanken av fiberarmert plast sin evne til å tåle støt, forholdene ved
lasting samt brann. For internasjonal transport skal multimodale tanker
av fiberarmert plast under alternative ordninger godkjennes av de
kompetente myndigheter som saken sorterer under.

.. _6.9.2:

6.9.2 Bestemmelser om design, konstruksjon, kontroll og prøving av multimodale tanker av fiberarmert plast
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

.. _6.9.2.1:

``6.9.2.1`` Definisjoner

I dette kapitlet gjelder definisjonene i 6.7.2.1 med unntak av
definisjonene relatert til metalliske materialer («finkornet stål»,
«bløtt stål» og «referansestål»), for konstruksjon av tankskallet til en
multimodal tank.

I tillegg gjelder følgende definisjoner for multimodale tanker av
fiberarmert plast:

*Bærende lag* er FRP-lag i et tankskall som er nødvendig for å
opprettholde lastekapasiteten;

*Duk* er en tynn matte med stor absorberingsevne brukt i FRP-produktlag
når overskuddsfraksjoner av polymermatriks kreves (overflatejevnhet,
kjemisk motstand, lekkasjesikkerhet etc.);

*Fiberarmert plast (FRP)*, se 1.2.1;

*Filamentvikling* er en prosess for å konstruere strukturer der
fiberarmert plast med kontinuerlige fibre (filament, tape, eller annet),
som enten tidligere har blitt impregnert med en matriks eller er
impregnert under vikling, er plassert over en roterende dor. Generelt er
formen en rotasjonsoverflate og kan inkludere ender (hoder);

*FRP-skall* er en lukket sylindrisk form med et indre volum beregnet for
transport av kjemiske stoffer;

*FRP-tank* er en multimodal tank utformet av et FRP-tankskall og ender
(hoder), driftsutstyr, sikkerhetsventiler og annet installert utstyr;

*Glasstemperatur (T*\ :sub:`g`\ *)* er en karakteristisk verdi på
temperaturområdet der glassovergangen skjer;

*Håndopplegging* er en prosess for støping av armert plast hvor armering
og kunstharpiks plasseres i en form;

*Liner* er et belegg på innsiden av et FRP-tankskall som skal hindre
kontakt med det farlige godset som transporteres;

*Matte* er armeringsfibre fremstilt av tilfeldig, kuttede eller vridde
fibre bundet sammen som flak i ulike lengder og tykkelser;

*Representativt prøvestykke* er et prøvestykke skåret ut av tankskallet;

*Resin infusjon* er en FRP-konstruksjonsmetode hvor tørr armering
plasseres i en tilpasset form, ensidig form med vakuumpose eller
liknende, og flytende kunstharpiks tilsettes ved bruk av eksternt
tilsatt trykk ved innløpet og/eller ved fullt eller partielt applikert
vakuumtrykk ved ventilen;

*Utfallsprøve* er et FRP-prøvestykke som må være representativt for
tankskallet, konstruert i parallell med tank konstruksjonen, hvis det
ikke er mulig å bruke et prøvestykke skåret ut av tankskallet;

*Utvendig belegg* betyr den delen av tankskallet som er i direkte
kontakt med atmosfæren;

.. _6.9.2.2:

``6.9.2.2`` Generelle design og konstruksjonskrav

.. _6.9.2.2.1:

``6.9.2.2.1`` 

Bestemmelsene i 6.7.1 og 6.7.2.2 gjelder for FRP-multimodale tanker. For
deler av tankskallet som består av FRP, er følgende bestemmelser i 6.7
unntatt: 6.7.2.2.1, 6.7.2.2.9.1, 6.7.2.2.13 og 6.7.2.2.14. Tankskall
skal designes og konstrueres i samsvar med kravene i en
trykkbeholderkode som omfatter FRP-materiale, som er anerkjent av
vedkommende myndighet.

I tillegg gjelder bestemmelsene som følger.

.. _6.9.2.2.2:

``6.9.2.2.2`` Produsentens kvalitetssystem

.. _6.9.2.2.2.1:

``6.9.2.2.2.1`` 

Kvalitetssystemet skal omfatte alle deler av produksjonen, samt
retningslinjer og bestemmelser som produsenten benytter seg av. Det skal
være dokumentert på en systematisk og oversiktlig måte, i form av
skriftlige fremgangsmåter, prosedyrer og instrukser.

.. _6.9.2.2.2.2:

``6.9.2.2.2.2`` 

Innholdet skal spesielt omfatte tilstrekkelig beskrivelse av:

a) Organisasjonsstruktur og personellets ansvar i forbindelse med
konstruksjon og produktkvalitet;

b) Teknikker, prosesser og prosedyrer ved kontroll av konstruksjon og
verifikasjon av konstruksjon av de multimodale tankene;

c) De relevante instrukser som vil gjelde ved produksjon,
kvalitetskontroll, kvalitetssikring samt arbeidsinstrukser;

d) Kvalitetsregistreringer, slik som inspeksjonsrapporter, prøvedata og
kalibreringsdata;

e) Ledelsens gjennomgåelse, for å sikre effektiv utnyttelse av
kvalitetssystemet med bakgrunn i revisjoner i henhold til 6.9.2.2.2.4;

f) Rutiner som viser hvordan kundekrav blir oppfylt;

g) Rutiner for dokumentkontroll og -revisjon;

h) Metode for kontroll av multimodale tanker med avvik, innkjøpte
komponenter samt materialer som inngår i produksjonen og i det ferdige
produktet; og

i) Opplæringsprogram og kvalifiseringsprosedyrer for relevant personell.

.. _6.9.2.2.2.3:

``6.9.2.2.2.3`` 

Under kvalitetssystemet skal følgende minimumskrav for hver produserte
FRP multimodale tank oppfylles:

a) Bruk av en plan for kontroll og prøving (ITP);

b) Visuelle inspeksjoner;

c) Verifikasjon av fiberretning og massefraksjon gjennom en dokumentert
kontrollprosess;

d) Verifikasjon av kvalitet og karakteristikk på fiber og kunstharpiks
gjennom sertifikater eller annen dokumentasjon;

e) Verifikasjon av kvalitet og karakteristikk på liner gjennom
sertifikater eller annen dokumentasjon;

f) Kontroll av egenskaper til den formede termoplasten eller
herdingsgraden til hardplasten, utfra hva som er tilgjengelig, ved en
direkte eller indirekte testmetode (f.eks. Barcol test eller
differensiell scanning kalorimetri) som skal bestemmes i samsvar med
6.9.2.7.1.2 h), eller ved kryptesting av et representativt prøvestykke
eller utfallsprøve i samsvar med 6.9.2.7.1.2 e) i en periode på 100
timer;

g) Dokumentasjon av termoplastisk kunstharpiks prosesser eller herding
av kunstharpiks og etterherding prosesser, etter hva som er relevant; og

h) Oppbevaring og arkivering av prøvestykker av tankskall for fremtidig
prøving og skallverifikasjon (f.eks. fra prøvestykker tatt ut av
mannhullet), i en periode på 5 år.

.. _6.9.2.2.2.4:

``6.9.2.2.2.4`` Overvåkning av kvalitetssystemet

Vedkommende myndighet skal bedømme om kvalitetssystemet tilfredsstiller
kravene i 6.9.2.2.2.1 til 6.9.2.2.2.3.

Produsenten skal informeres om resultatet av bedømmingen av
kvalitetssystemet. Bedømmelsen skal inneholde resultat av bedømmelsen og
eventuelle korreksjoner som må gjøres.

Periodiske kontroller som tilfredsstiller vedkommende myndighet, skal
sikre at produsenten vedlikeholder og anvender kvalitetssystemet.
Resultatet av disse kontrollene skal meddeles produsenten.

.. _6.9.2.2.2.5:

``6.9.2.2.2.5`` Vedlikehold av kvalitetssystemet

Produsenten skal vedlikeholde kvalitetssystemet som er godkjent, og
sørge for at det er hensiktsmessig og effektivt.

Produsenten skal informere vedkommende myndighet som har godkjent
kvalitetssystemet om påtenkte endringer. De påtenkte endringene skal
evalueres for å bedømme om det endrede kvalitetssystemet fortsatt
oppfyller kravene i 6.9.2.2.2.1 til 6.9.2.2.2.3.

.. _6.9.2.2.3:

``6.9.2.2.3`` FRP-tankskall

.. _6.9.2.2.3.1:

``6.9.2.2.3.1`` 

FRP-tankskall skal være sikkert forbundet med den multimodale tankens
rammekonstruksjon. FRP skalls støttekonstruksjoner skal ikke forårsake
lokale påkjenninger som overgår designets tillatte verdier for
tankskallstrukturen i samsvar med bestemmelsene angitt i dette kapitlet
for alle forhold både ved prøving og ved bruk.

.. _6.9.2.2.3.2:

``6.9.2.2.3.2`` 

Tankskall skal være fremstilt av egnede materialer, og skal minimum
kunne fungere mellom grenseverdiene for konstruksjonstemperaturen på –40
°C til +50 °C, med mindre grenseverdier for temperatur er bestemt for
tøffere klimatiske eller operasjonelle forhold (f.eks. varmeelementer)
av vedkommende myndigheter i det aktuelle landet transporten finner
sted.

.. _6.9.2.2.3.3:

``6.9.2.2.3.3`` 

Dersom et oppvarmingssystem er installert, skal 6.7.2.5.12 til
6.7.2.5.15 oppfylles, samt følgende krav:

a) Maksimum driftstemperatur for varmeelementer integrert i eller
forbundet med tankskallet skal ikke være høyere enn tankens maksimale
konstruksjonstemperatur.

b) Varmeelementene skal være konstruert, kontrollert og anvendt slik at
temperaturen på det transporterte stoffet ikke overstiger tankens
maksimale konstruksjonstemperatur eller en verdi hvor det indre trykket
overstiger MAWP; og

c) Tankens struktur og varmeelementer skal muliggjøre undersøkelse av
tankskallet med hensyn til mulige effekter av overoppheting.

.. _6.9.2.2.3.4:

``6.9.2.2.3.4`` 

Tankskall skal bestå av følgende elementer:

– Liner

– Bærende lag

– Utvendig belegg

**ANM:** Elementene kan være kombinert dersom alle gjeldende
funksjonskrav er oppfylt.

.. _6.9.2.2.3.5:

``6.9.2.2.3.5`` 

Lineren er det indre laget av tankskallet designet som en første
barriere som primært skal motstå kjemiske angrep og gi beskyttelse over
tid i forhold til de stoffer som skal transporteres, hindre farlige
reaksjoner med innholdet eller dannelse av farlige forbindelser samt
enhver svekkelse av det bærende laget som følge av produkter som
diffunderer gjennom det innvendige belegget. Kjemisk forenlighet skal
verifiseres i samsvar med 6.9.2.7.1.3.

Lineren kan være en FRP-liner eller en termoplastisk liner.

.. _6.9.2.2.3.6:

``6.9.2.2.3.6`` 

FRP-linere skal bestå av følgende to komponenter:

a) Overflatesjikt («gel-coat»): et lag som inneholder tilstrekkelig
kunstharpiks, forsterket med en duk som er forenlig med kunstharpiksen
og innholdet. Fiberinnholdet i dette sjiktet skal være på maksimalt
30 masseprosent og ha en minimum tykkelse på 0,25 mm og en maksimum
tykkelse på 0,60 mm;

b) Bærende lag: et eller flere lag med minste tykkelse på 2 mm som
inneholder minst 900g/m\ :sup:`2` glassfibermatte eller oppkuttet
glassfiber med glassinnhold ikke under 30 masseprosent, med mindre det
kan vises at likeverdig sikkerhet oppnås med lavere glassinnhold.

.. _6.9.2.2.3.7:

``6.9.2.2.3.7`` 

Dersom lineren består av termoplastiske plater, skal de sveises sammen i
den form den skal ha ved bruk av kvalifisert sveiseprosedyre og
kvalifisert personell. Sveisede linere skal ha et lag av elektrisk
ledende media plassert mot en ikke-flytende kontaktoverflate på sveisene
for å legge til rette for gnisttesting.

Varig feste mellom belegget og det bærende sjiktet skal sikres ved
anvendelse av egnet metode.

.. _6.9.2.2.3.8:

``6.9.2.2.3.8`` 

Det bærende laget skal være konstruert for å tåle belastninger på
konstruksjonen i samsvar med 6.7.2.2.12, 6.9.2.2.3.1, 6.9.2.3.2,
6.9.2.3.4 og 6.9.2.3.6.

.. _6.9.2.2.3.9:

``6.9.2.2.3.9`` 

Det utvendige belegget av kunstharpiks eller maling skal gi
tilstrekkelig beskyttelse for tankens bærende lag mot miljø – og
driftsbelastinger, inkludert UV stråler og salttåke, og sporadisk sprut
på lasten.

.. _6.9.2.2.3.10:

``6.9.2.2.3.10`` Kunstharpiks

Behandlinger av kunstharpiksblandingen skal skje i overensstemmelse med
produsentens anbefalinger. Disse kunstharpiksene kan være:

– Umettede polyesterkunstharpikser;

– Vinylesterkunstharpikser;

– Epoksykunstharpikser;

– Fenolkunstharpikser;

– Termoplastiske kunstharpikser.

Kunstharpiksens varmeformasjonstemperatur (HDT), bestemt i henhold til
6.9.2.7.1.1 skal være minst 20 °C høyere enn tankens høyeste
driftstemperatur som definert i 6.9.2.2.3.2, men skal ikke i noe
tilfelle være lavere enn 70 °C.

.. _6.9.2.2.3.11:

``6.9.2.2.3.11`` Armeringsmateriale

Armeringsmaterialet i det bærende laget skal velges så de oppfyller
kravene for det bærende laget.

For lineren, skal glassfibre av minimum typene C eller ECR i henhold til
ISO 2078:1993 + Amd 1:2015 brukes. Duk av termoplast får bare benyttes
til lineren når det er vist at den er forenlig med innholdet.

.. _6.9.2.2.3.12:

``6.9.2.2.3.12`` Tilsatsstoffer

Tilsatsstoffer som er nødvendige for behandlingen av kunstharpiksen,
slik som katalysatorer, akseleratorer, herdere og tiksotrope stoffer, så
vel som materialer som benyttes for å gjøre tanken bedre, slik som
fyllstoffer, farger, pigmenter etc. skal ikke forårsake svekkelse av
materialet når det tas hensyn til forventet levetid og temperatur for
konstruksjonen.

.. _6.9.2.2.3.13:

``6.9.2.2.3.13`` 

FRP tankskall, festeanordninger, driftsutstyr og strukturelt utstyr skal
være strukturert slik at de uten tap av innhold (annet enn det som
unnslipper gjennom eventuelle avgassingsventiler) kan tåle belastningene
nevnt i 6.7.2.2.12, 6.9.2.2.3, 6.9.2.3.2, 6.9.2.3.4 og 6.9.2.3.6 gjennom
hele konstruksjonens levetid.

.. _6.9.2.2.3.14:

``6.9.2.2.3.14`` Spesielle bestemmelser for transport av stoffer med flammepunkt som ikke er høyere enn 60 °C

.. _6.9.2.2.3.14.1:

``6.9.2.2.3.14.1`` 

FRP tanker som benyttes til transport av brannfarlige væsker med
flammepunkt som ikke er høyere enn 60 °C, skal være utført slik at
statisk elektrisitet fra de enkelte komponenter elimineres for å
forhindre at det bygger seg opp farlige ladninger.

.. _6.9.2.2.3.14.2:

``6.9.2.2.3.14.2`` 

Den elektriske overflatemotstanden på innsiden og utsiden av tankskallet
skal bestemmes ved måling og skal ikke være større enn 10\ :sup:`9` Ω.
Dette kan oppnås ved bruk av tilsatsstoffer i kunstharpiksen eller
ledende lag som for eksempel nett av metall eller karbon mellom
laminatene.

.. _6.9.2.2.3.14.3:

``6.9.2.2.3.14.3`` 

Motstanden for utladning til jord skal bestemmes ved måling og skal ikke
være høyere enn 10\ :sup:`7` Ω.

.. _6.9.2.2.3.14.4:

``6.9.2.2.3.14.4`` 

Alle tankskallets komponenter skal være elektrisk forbundet med
hverandre og til tankens driftsutstyr og strukturelt utstyr av metall
(ADR: så vel som til kjøretøyet). Den elektriske motstanden mellom
komponenter og utstyr som er i kontakt med hverandre, skal ikke
overstige 10 W.

.. _6.9.2.2.3.14.5:

``6.9.2.2.3.14.5`` 

Den elektriske overflatemotstanden og utladningsmotstanden skal måles
første gang på enhver produsert tank eller på en prøve av tanskallet i
samsvar med en prosedyre som er anerkjent av vedkommende myndighet. I
tilfelle skade på tankskallet som krever reparasjon, skal elektrisk
motstand måles på nytt.

.. _6.9.2.2.3.15:

``6.9.2.2.3.15`` 

Tanken skal være konstruert for å motstå, uten lekkasje av betydning,
virkningen av å være fullstendig omspent av flammer i 30 minutter, slik
det er spesifisert i prøvekravene i 6.9.2.7.1.5. Dersom det kan
fremlegges tilstrekkelig bevis fra prøver med sammenlignbar
konstruksjon, kan prøving utelates når vedkommende myndighet gir
samtykke til det.

.. _6.9.2.2.3.16:

``6.9.2.2.3.16`` Konstruksjonsprosess for FRP tankskall

.. _6.9.2.2.3.16.1:

``6.9.2.2.3.16.1`` 

Filamentvikling, håndopplegging, resin infusjon eller andre egnede
produksjonsprosesser skal brukes ved produksjon av FRP tankskall.

.. _6.9.2.2.3.16.2:

``6.9.2.2.3.16.2`` 

Vekten av armeringsfibrene skal samsvare med det som er angitt i
prosedyrespesifikasjonen med en toleranse på +10% og –0%. En eller flere
av fibertypene spesifisert i 6.9.2.2.3.11 og i prosedyrespesifikasjonen,
skal brukes for armeringen i tankskallene.

.. _6.9.2.2.3.16.3:

``6.9.2.2.3.16.3`` 

Kunstharpiksen skal være en av kunstharpikstypene spesifisert i
6.9.2.2.3.10. Ingen fyllstoff, pigment eller farge tilsetninger som kan
påvirke kunstharpiksens naturlige farge kan brukes, med unntak av det
som tillates i prosedyre spesifikasjonen.

.. _6.9.2.3:

``6.9.2.3`` Konstruksjonskriterier

.. _6.9.2.3.1:

``6.9.2.3.1`` 

FRP tankskall skal ha en konstruksjon hvor spenningene kan analyseres
matematisk eller eksperimentelt ved hjelp av spenningsmålinger, eller
med andre metoder godkjent av vedkommende myndighet.

.. _6.9.2.3.2:

``6.9.2.3.2`` 

FRP tankskall skal være designet og konstruert slik at det kan motstå
prøvetrykket. Spesifikke bestemmelser er fastsatt for visse stoffer i de
relevante bestemmelser vedrørende multimodale tankcontainere som er
angitt i kolonne (10) i tabell A i kapittel 3.2 og beskrevet i 4.2.5,
eller ved en spesiell bestemmelse vedrørende multimodale tanker som er
angitt i kolonne (11) i tabell A i kapittel 3.2 og beskrevet i 4.2.5.3.
FRP-tankskallets minimum veggtykkelse skal ikke være mindre enn det som
er spesifisert i 6.9.2.4.

.. _6.9.2.3.3:

``6.9.2.3.3`` 

Ved det angitte prøvetrykket skal den maksimale relative
strekkdeformasjonen målt i mm/mm i tankskallet ikke føre til dannelse av
mikrosprekker, og derfor ikke være større en det første målte
(brudd)punkt for forlengelsesbasert brudd eller skade i kunstharpiksen,
som er målt i løpet av strekkprøvingen beskrevet i 6.9.2.7.1.2 (c).

.. _6.9.2.3.4:

``6.9.2.3.4`` 

For innvendig prøvetrykk, utvendig konstruksjonstrykk spesifisert i
6.7.2.2.10, statisk belastning spesifisert i 6.7.2.2.12 og statiske
gravitasjonsbelastninger forårsaket ved maksimal fyllingsgrad av innhold
med den maksimale tettheten som spesifisert for denne konstruksjonen,
skal feilkriteriet (FC) i lengderetningen, tverrsnittet og enhver annen
retning av komposittoppleggingen i planet, ikke overstige følgende
verdi:

{{{IMG CLASS="«class PDF »" REF="6-9-2-3-4a.pdf"/}}}

hvor:

{{{IMG CLASS="«class PDF »" REF="6-9-2-3-4b.pdf"/}}}

hvor:

*K* skal ha en minste verdi på 4;

*K*\ :sub:`0` er en styrkefaktor. For konstruksjonen generelt skal
verdien for *K*\ :sub:`0` være lik eller større enn 1,5. Verdien for
*K*\ :sub:`0` multipliseres med faktoren 2, hvis ikke tankskallet er
beskyttet mot skade ved et fullstendig metallskjelett som har
langsgående og tverrgående strukturelle komponenter.

*K*\ :sub:`1` er en faktor som henger sammen med at materialegenskapene
forringes som følge av kryp og aldring. Den skal bestemmes av formelen:

{{{IMG CLASS="«class PDF »" REF="6-9-2-3-4c.pdf"/}}}

hvor *α* er en krypfaktor og *β* er aldringsfaktoren bestemt i samsvar
med 6.9.2.7.1.2 henholdsvis (e) og (f). Når brukt i beregning, skal
faktorene *α* og *β* være mellom 0 og 1.

Alternativt kan en konservativ verdi for *K*\ :sub:`1` = 2 brukes ved
den numeriske valideringsberegningen i 6.9.2.3.4 (dette tar ikke bort
behovet for testing for å bestemme *α* og *β*);

*K*\ :sub:`2` er en faktor som henger sammen med driftstemperaturen og
kunstharpiksens varmeegenskaper som bestemt ved følgende ligning og med
minste verdi på 1:

*K*\ :sub:`2` = 1,25 – 0,0125 (*HDT* – 70)

hvor HDT er varmedeformasjonstemperaturen for kunstharpiksen i °C;

*K*\ :sub:`3` er en faktor som henger sammen med materialtrettheten;
Verdien *K*\ :sub:`3` = 1,75 skal brukes om ikke vedkommende myndighet
har gitt samtykke til en annen verdi. For den dynamiske konstruksjonen
som er beskrevet i 6.7.2.2.12 skal verdien *K*\ :sub:`3` = 1,1 benyttes;

*K*\ :sub:`4` er en faktor som henger sammen med herdingen av
kunstharpiksen og har følgende verdier:

1,0 når herdingen skjer i samsvar med en godkjent og dokumentert
prosess, og kvalitetssystemet beskrevet i 6.9.2.2.2 inkluderer
verifikasjon av herdingsgrad for hver FRP multimodale tank ved hjelp av
en direkte målemetode, slik som differensiell skanningskalorimetri (DSC)
bestemt via ISO 11357-2:2016, som i 6.9.2.7.1.2 (h);

1,1 der termoplastisk forming av kunstharpiks eller termoherding av
kunstharpiks skjer i samsvar med en godkjent og dokumentert prosess, og
kvalitetssystemet som beskrives i 6.9.2.2.2 inkluderer verifikasjon av
egenskaper hos den termoplastiske formede kunstharpiksen eller
herdingsgrad av den termoherdede kunstharpiksen, ut fra hva som er
aktuelt, for hver multimodal FRP-tank der indirekte målemetode som i
6.9.2.7.1.2 (h), slik som i Barcol-prøving via ASTM D2583:2013-03 eller
EN 59:2016, HDT via ISO 75-1:2013, termomekanisk analyse (TMA) via ISO
11359-1:2014, eller dynamisk termomekanisk analyse (DMA) via ISO
6721-11:2019;

1,5 i andre tilfeller.

*K*\ :sub:`5` er en faktor relatert til multimodale tankbestemmelser i
4.2.5.2.6:

1,0 for T1–T19;

1,33 for T20;

1,67 for T21–T22.

En konstruksjonsvalidering som bruker numerisk analyse og et passelig
sammensatt feilkriterium skal utføres for å verifisere at spenningene i
lagene til tankskallet ligger under det som er tillatt. Passelige
sammensatte feilkriterier inkluderer, men er ikke begrenset til,
«Tsai-Wu, Tsai-Hill, Hashin, Yamada-Sun, Strain Invariant Failure
Theory, Maximum Strain or Maximum Stress». Andre relasjoner for
styrkekriteriene er tillatt etter avtale med vedkommende myndighet.
Metoden og resultatene av denne konstruksjonsvalideringen skal sendes
til vedkommende myndighet.

Tillatte verdier skal bestemmes ved hjelp av eksperiment for å utlede
parameter som kreves gjennom de valgte feilkriteriene kombinert med
faktoren for sikkerhet *K,* styrkeverdiene målt ifølge 6.9.2.7.1.2 c) og
de maksimale forlengelseskriteriene som angis i 6.9.2.3.5. Analysen av
skjøter skal være utført i samsvar med de tillatte grenseverdiene som
fastsettes i 6.9.2.3.7 og styrkeverdiene målt ifølge 6.9.2.7.1.2 g).
Knekking skal vurderes i henhold til 6.9.2.3.6. Design på åpninger og
metalliske koplinger skal vurderes i henhold til 6.9.2.3.8.

.. _6.9.2.3.5:

``6.9.2.3.5`` 

Ved hver av spenningene definert i 6.7.2.2.12 og 6.9.2.3.4, skal
resultatet av forlengelse i enhver retning ikke overstige verdien som
angis i følgende tabell, og heller ikke overstige 10 % av
kunstharpiksens bruddforlengelse bestemt av ISO 527-2:2012 dersom dette
gir en lavere verdi.

Eksempler på kjente grenser fremgår av tabellen under.

+----------------------------------+-----------------------------------+
| **Type kunstharpiks**            | **Maksimal forlengelse ved        |
|                                  | spenning (%)**                    |
+==================================+===================================+
| Umettet polyester eller fenol    | 0,2                               |
+----------------------------------+-----------------------------------+
| Vinylester                       | 0,25                              |
+----------------------------------+-----------------------------------+
| Epoxy                            | 0,3                               |
+----------------------------------+-----------------------------------+
| Termoplast                       | Se 6.9.2.3.3                      |
+----------------------------------+-----------------------------------+

.. _6.9.2.3.6:

``6.9.2.3.6`` 

For det utvendige konstruksjonstrykket skal den minste
sikkerhetsfaktoren for lineær knekkanalyse av tankskallet være definert
i den aktuelle trykkbeholderkoden, men ikke færre enn tre.

.. _6.9.2.3.7:

``6.9.2.3.7`` 

De limte båndene og/eller laminerte overlappskjøtene i alle
forbindelser, inklusive innfesting av endebunner, forbindelsen mellom
utstyret og tankskallet, skvalpeskott og delevegger til tankskallet,
skal kunne motstå belastningene nevnt i 6.7.2.2.12, 6.9.2.2.3.1,
6.9.2.3.2, 6.9.2.3.4 og 6.9.2.3.6. For å unngå spenningskonsentrasjoner
i de laminerte overlappskjøtene, skal skråvinkelen ikke være brattere
enn 1:6. Skjærfastheten mellom den laminerte overlappskjøten og de
tankkomponenter den er festet til skal ikke være mindre enn:

{{{IMG CLASS="«class PDF »" REF="6-9-2-3-7.pdf"/}}}

hvor:

*τ*\ :sub:`R` er den interlaminære skjærfastheten i henhold til ISO
14130:1997 og Cor 1:2003;

*Q* er lasten pr. breddeenhet på sammenkoblingen

*K* er sikkerhetsfaktoren beregnet i 6.9.2.3.4

*l* er den laminerte overlappskjøtens lengde

*γ* er kjervfaktoren som henviser til gjennomsnittlig skjøtspenning for
maksimal skjøtspenning ved bruddstartstedet.

Andre beregningsmetoder for skjøtene er tillatt med godkjenning av
vedkommende myndighet.

.. _6.9.2.3.8:

``6.9.2.3.8`` 

Det er tillatt å bruke metalliske flenser med lukkeanordninger i FRP
tankskall under konstruksjonskravene i 6.7.2. Åpninger i FRP tankskallet
skal være forsterket slik at de har minst samme sikkerhetsfaktor som
selve tankskallet i forhold til de statiske og dynamiske spenninger som
er spesifisert i 6.7.2.2.12, 6.9.2.3.2, 6.9.2.3.4 og 6.9.2.3.6. Det skal
være færrest mulig åpninger. Forholdet mellom aksene i ovale åpninger
skal ikke være større enn 2.

Dersom metalliske flenser eller komponenter er integrert i FRP
tankskallet ved liming, skal karakteriseringsmetoden angitt i 6.9.2.3.7
brukes på skjøten mellom metallet og den fiberarmerte plasten. Dersom
metalliske flenser eller komponenter er montert på en annen måte, for
eksempel med gjenget festeanordning, skal relevante bestemmelser i den
relevante trykkbeholderstandarden gjelde.

.. _6.9.2.3.9:

``6.9.2.3.9`` 

Kontrollberegninger av tankskallets styrke skal utføres ved
finittelementmetoden (FEM) som skal simulere tankskallopplegging,
skjøter i FRP-tankskallet, skjøter mellom FRP-tankskallet og
containerrammen, og åpninger. Behandling av enkeltdeler skal utføres med
en egnet metode i henhold til den gjeldende trykkbeholderkoden.

.. _6.9.2.4:

``6.9.2.4`` Tankskallets minste veggtykkelse

.. _6.9.2.4.1:

``6.9.2.4.1`` 

FRP-tankskallets minste veggtykkelse skal bekreftes av
kontrollberegninger av tankskallets styrke ved å bruke styrkekravene
gitt i 6.9.2.3.4.

.. _6.9.2.4.2:

``6.9.2.4.2`` 

Minste veggtykkelse i det bærende laget på FRP-tankskallet skal
bestemmes i henhold til 6.9.2.3.4, men minste veggtykkelse på det
bærende laget skal ikke i noe tilfelle være mindre enn 3 mm.

.. _6.9.2.5:

``6.9.2.5`` Utstyrsenheter for multimodale tanker med FRP tankskall

Driftsutstyr, åpninger i bunnen, trykkavlastningsinnretninger,
peileinnretninger, støtter, rammeverk og anordninger for løft og sikring
for multimodale tanker skal oppfylle kravene i 6.7.2.5 til 6.7.2.17.
Dersom andre metalliske elementer må integreres i FRP tankskallet, skal
bestemmelsene i 6.9.2.3.8 gjelde.

.. _6.9.2.6:

``6.9.2.6`` Godkjenning av konstruksjonen

.. _6.9.2.6.1:

``6.9.2.6.1`` 

Godkjenning av konstruksjonen av FRP multimodale tanker skal følge
kravene i 6.7.2.18. Følgende tilleggskrav gjelder for FRP multimodale
tanker.

.. _6.9.2.6.2:

``6.9.2.6.2`` 

Prøverapporten for prototypen som skal brukes til å godkjenne
konstruksjonen, skal i tillegg inneholde følgende:

a) Resultater fra materialprøvingen som har blitt benyttet ved
produksjon av FRP tanskallet i samsvar med kravene i 6.9.2.7.1;

b) Resultater fra prøve med fallende kule i samsvar med kravene i
6.9.2.7.1.4.

c) Resultater fra prøve av brannmotstand i samsvar med bestemmelser i
6.9.2.7.1.5.

.. _6.9.2.6.3:

``6.9.2.6.3`` 

Et kontrollprogram for brukslevetiden skal etableres, som en del av
driftsmanualen, for å overvåke tankens tilstand ved periodiske
kontroller. Kontrollprogrammet skal fokusere på de kritiske
spenningsområdene identifisert i konstruksjonsanalysen utført i
6.9.2.3.4. Kontrollmetoden skal ta hensyn til potensiell skadetilstand
ved det kritiske spenningsområdet (for eksempel strekkspenning eller
interlaminatspenning). Kontrollen skal være en kombinasjon av visuell og
ikke-destruktiv prøving (for eksempel akustisk emisjon,
ultralydevaluering, termografi). For varmeelementer, skal
kontrollprogrammet for brukslevetiden tillate undersøkelse av
tankskallet eller dennes representative lokasjoner for å ta hensyn
effektene av overoppheting.

.. _6.9.2.6.4:

``6.9.2.6.4`` 

En representativ tankprototype skal utsettes for de prøvene som er
spesifisert nedenfor. Under prøvingen kan driftsutstyret om nødvendig
erstattes med andre gjenstander.

.. _6.9.2.6.4.1:

``6.9.2.6.4.1`` 

Det skal kontrolleres at prototypen samsvarer med spesifikasjonene for
konstruksjonstypens spesifikasjon. Kontrollen skal omfatte en innvendig
og utvendig inspeksjon samt måling av hoveddimensjonene.

.. _6.9.2.6.4.2:

``6.9.2.6.4.2`` 

Prototypen, forsynt med strekkmålere på alle de steder som utsettes for
mye strekk, identifisert av konstruksjonsvalideringen i samsvar med
6.9.2.3.4, skal utsettes for følgende belastninger og strekk skal
registreres:

a) Fylt med vann til maksimal fyllingsgrad. Måleresultatene skal
benyttes til kalibrering av konstruksjonsberegningen i henhold til
6.9.2.3.4;

b) Fylt med vann til maksimal fyllingsgrad og utsatt for statiske
belastninger i alle tre retninger montert via hjørnebeslag i bunnen,
uten at ekstra masse tilføres utsiden av tankskallet. For sammenligning
av de faktiske resultater med konstruksjonsberegningen i henhold til
6.9.2.3.4 skal strekk som blir registrert, ekstrapoleres i forhold til
kvotienten for de akselerasjonene som kreves i 6.7.2.2.12, og måles;

c) Fylt med vann og utsatt for det spesifiserte prøvetrykket. Ved denne
belastningen skal tankskallet ikke vise synlig skade eller lekkasje.

Spenningen som tilsvarer det målte nivået av strekk, skal ikke være
høyere enn minimum sikkerhetsfaktor beregnet i 6.9.2.3.4 under noen av
disse belastningsforholdene.

.. _6.9.2.7:

``6.9.2.7`` Tilleggsbestemmelser som gjelder FRP multimodale tanker

.. _6.9.2.7.1:

``6.9.2.7.1`` Materialtesting

.. _6.9.2.7.1.1:

``6.9.2.7.1.1`` Kunstharpiks

Kunstharpiksens strekkforlengelse skal bestemmes i samsvar med ISO
527-2:2012. Varmedeformasjonstemperaturen (HDT) for kunstharpiksen skal
bestemmes i samsvar med ISO 75-1:2013.

.. _6.9.2.7.1.2:

``6.9.2.7.1.2`` Prøvestykker av tankskall

Før prøvingen skal alle belegg fjernes fra prøvestykkene. Dersom
prøvestykker fra tankskall ikke er mulig, kan utfallsprøver brukes.
Prøvene skal omfatte:

a) Laminatets tykkelse av sentral skallvegg og tankendene;

b) Masseinnholdet og sammensetning av komposittarmering i ISO 1172:1996
eller ISO 14127:2008, samt orientering og arrangering av
armeringslagene.

c) Strekkfastheten, bruddforlengelse og elastisitetsmodul i henhold til
ISO 527-4:1997 eller ISO 527-5:2009 for tverrsnittet og lengderetningen
av tankskallet. For områder av FRP-tankskallet, skal prøver utføres på
representative belegg i henhold til ISO 527-4:1997 eller ISO 527-5:2009,
for å muliggjøre evaluering av egnetheten av sikkerhetsfaktor (K).
Minimum seks prøvegjenstander per måling av strekkfastheten skal
benyttes, og strekkfastheten skal være gjennomsnittet minus to standard
avvik;

d) Bøyefasthet og deformasjon bestemt ved trepunkts eller firepunkts
bøyeprøve i henhold til ISO 14125:1998 + Amd 1:2011 med et prøvestykke
som har bredde minst 50 mm og avstand mellom støttene på minst 20 ganger
veggtykkelsen. Minimum fem prøvegjenstander skal brukes.

e) Sigefaktoren α bestemt ut fra gjennomsnittet av resultatet fra minst
to prøvegjenstander med konfigurasjonen beskrevet i d), utsatt for
siging i trepunkts- eller firepunktsbøyning, med den maksimale
konstruksjonstemperaturen angitt i 6.9.2.2.3.2, i en periode på 1000
timer. Følgende test skal utføres for hver prøvegjenstand:

i. Plasser prøvegjenstanden i bøyningsapparatet, ubelastet, i ovnen
innstilt på maksimal konstruksjonstemperatur og la den akklimatisere seg
ved en periode på minst 60 minutter;

ii. Utfør bøyning av prøvegjenstand i samsvar med EN ISO 14125:1998 +
Amd 1:2011 med bøyspenning tilsvarende styrken bestemt i d) dividert med
fire. Behold mekanisk belastning på maksimal konstruksjonstemperatur
uten avbrudd i minst 1000 timer;

iii. Mål den innledende deformasjonen seks minutter etter full
belastning i (e) (ii). Prøvegjenstanden skal forbli lastet i
prøveriggen;

iv. Mål den endelige deformasjonen 1000 timer etter full belastning i
(e) (ii); og

v. Kalkuler sigefaktoren α ved å dele den innledende deformasjonen fra
(e) (iii) med den endelige deformasjonen fra (e) (iv);

f) Aldringsfaktoren β bestemt fra gjennomsnittet av resultatet av minst
to prøvegjenstander med konfigurasjonen beskrevet i d), utsatt for
belastning i statisk trepunkts- eller firepunktsbøyning, i forbindelse
med nedsenkning i vann med den maksimale konstruksjonstemperaturen
angitt i 6.9.2.2.3.2, i en periode på 1000 timer. Følgende test skal
utføres for hver prøvegjenstand:

i. Før prøving eller kondisjonering, skal prøvegjenstander tørkes i en
ovn med 80 °C i en periode på 24 timer;

ii. Prøvegjenstanden skal lastes i trepunkts- eller firepunktsbøyning
ved romtemperatur, i samsvar med EN ISO 14125:1998 + Amd 1:2011, med
bøyningsspenningsnivå tilsvarende styrken bestemt i (d) delt på fire.
Mål den innledende deformasjonen etter seks minutter etter full
belastning. Fjern prøven fra prøveriggen;

iii. Senk ned prøvegjenstanden i vann med den maksimale
konstruksjonstemperaturen i en periode på minst 1000 timer uten
avbrytelse i vannkondisjoneringsperioden. Når kondisjoneringsperioden
har utløpt, ta bort prøvegjenstanden, hold den fuktig ved romtemperatur
og fullfør (f) (iv) innen tre dager;

iv. Prøvegjenstanden skal utsettes for andre runde av statisk
belastning, på en måte som er identisk med (f) (ii). Mål den endelige
deformasjonen 6 minutter etter full belastning. Fjern prøven fra
prøveriggen; og

v. Beregn aldringsfaktoren β ved å dele den innledende deformasjonen fra
(f) (ii) med den endelige deformasjonen fra (f) (iv);

g) Skjærfastheten mellom laminater i sammenføyningene skal måles ved å
prøve representative prøvestykker i samsvar med ISO 14130:1997;

h) Effektiviteten av det som er relevant for egenskapene ved
termoplastisk forming av kunstharpiks eller termoherdet kunstharpiks og
etter-herdingprosesser for laminater skal bestemmes ved en eller flere
av følgende metoder:

i. Direkte måling av egenskapene til den formede termoplastiske
kunstharpiksen eller herdingsgrad av den termoherdede kunstharpiksen:
Glassovergangstemperatur (Tg) eller smeltetemperatur (Tm) bestemt ved
hjelp av differensiell scanning kalorimetri (DSC) i samsvar med ISO
11357-2:2016; eller

ii. Indirekte måling av egenskapene til den formede termoplastiske
kunstharpiksen eller herdingsgraden av den termoherdede kunstharpiksen:

– HDT i samsvar med ISO 75-1:2013;

– (Tg) eller Tm med termomekanisk analyse (TMA) i samsvar med ISO
11359-1:2014;

– Dynamisk termomekanisk analyse (DMA) i samsvar med ISO 6721-11:2019;

– Barcol-testing i samsvar med ASTM D2583:2013-03 eller EN 59:2016.

.. _6.9.2.7.1.3:

``6.9.2.7.1.3`` 

Kjemisk forenlighet mellom linere og de kjemiske kontaktoverflatene til
driftsutstyr, og stoffet som skal transporteres, skal demonstreres på en
av følgende måter. Denne demonstrasjonen skal ha gyldighet for alle
aspekter med hensyn til forenligheten til materialene i tankskall og
utstyr med de stoffene som skal transporteres, inklusive kjemisk
svekkelse av tankskallet, igangsetting av kritiske reaksjoner i
innholdet og farlige reaksjoner mellom begge.

a) For å fastslå eventuell svekkelse av tankskallet, skal representative
prøvestykker fra tankskallet, inklusive eventuelle linere med sveiser,
utsettes for kjemisk forenlighetsprøve i samsvar med EN 977:1997 i en
periode på 1000 timer ved 50 °C eller ved den høyeste godkjente
transporttemperatur for et spesifikt stoff. Reduksjon i fasthet og
elastisitetsmodul, målt med bøyeprøven i samsvar med EN 978:1997, skal
ikke overstige 25 % sammenlignet med et prøvestykke i opprinnelig
tilstand. Sprekker, blærer, groper og separasjon mellom lagene og
linerne samt rynkedannelse skal ikke godtas;

b) Bekreftede og dokumenterte data basert på faktisk erfaring med hensyn
til forenligheten for angjeldende stoffer som skal påfylles med de
materialene i tankskallet de kommer i kontakt med ved gitte
temperaturer, tidsrom og andre relevante driftsbetingelser;

c) Tekniske data som er offentliggjort i relevant litteratur, standarder
eller andre kilder som vedkommende myndighet kan godta;

d) Etter avtale med vedkommende myndighet, kan andre metoder for
verifikasjon av kjemisk forenlighet brukes.

.. _6.9.2.7.1.4:

``6.9.2.7.1.4`` Prøve med fallende kule som i EN 976-1:1997

Prototypen skal utsettes for prøve med fallende kule i henhold til EN
976-1:1997, No. 6.6. Det skal ikke forekomme synlig skade innvendig
eller utvendig på tanken.

.. _6.9.2.7.1.5:

``6.9.2.7.1.5`` Prøve av brannmotstand

.. _6.9.2.7.1.5.1:

``6.9.2.7.1.5.1`` 

En representativ prototype tank med driftsutstyr og strukturelt utstyr
på plass og fylt til 80 % av maksimalt volum skal være fullstendig
omspent av flammer i 30 minutter, frembrakt ved åpen poolbrann med
fyringsolje eller enhver annen type brann med samme virkning. Brannen
skal tilsvare en teoretisk brann med flammetemperatur på 800 °C,
emisjonstall på 0,9 og for tanken en varmeledningskoeffisient på
10W/(m\ :sup:`2`\ K) og overflateabsorbsjonskoeffisient på 0,8. En
minimum netto varmestrøm på 75 kW/m\ :sup:`2` skal kalibreres i samsvar
med ISO 21843:2018. Dimensjonene av poolen skal være minst 50 cm større
enn tankens dimensjoner på begge sider, og avstanden mellom brenselets
nivå og tanken skal være mellom 50 cm og 80 cm. Resten av tanken under
væskeoverflaten, medregnet åpninger og lukkeinnretninger, skal være
lekkasjetett med unntak for dråper.

.. _6.9.2.8:

``6.9.2.8`` Kontroll og prøving

.. _6.9.2.8.1:

``6.9.2.8.1`` 

Kontroll og prøving av multimodale FRP-tanker skal foretas som i
bestemmelsene i 6.7.2.19. Dessuten skal sveisede termoplastiske linere
gjennomgå en gnistprøve i henhold til en egnet standard, etter
trykkprøver utført i samsvar med periodiske kontroller spesifisert i
6.7.2.19.4.

.. _6.9.2.8.2:

``6.9.2.8.2`` 

I tillegg skal førstegangskontroller og periodiske kontroller følge
levetidskontrollprogrammet og alle tilhørende kontrollmetoder i
6.9.2.6.3.

.. _6.9.2.8.3:

``6.9.2.8.3`` 

Førstegangskontroll og prøving skal verifisere at konstruksjonen av
tanken er gjennomført i samsvar med kvalitetssystemet som kreves i
6.9.2.2.2.

.. _6.9.2.8.4:

``6.9.2.8.4`` 

Ved kontroll av tankskallet skal dessuten posisjonene for områdene som
varmes av varmeelementer indikeres eller merkes, være synlige på
konstruksjonstegninger eller gjøres synlige ved en egnet teknikk (for
eksempel infrarød). Undersøkelse av tankskallet skal ta hensyn til
effektene av overoppheting, korrosjon, erosjon, overtrykk og mekanisk
overbelastning.

.. _6.9.2.9:

``6.9.2.9`` Oppbevaring av tankskallprøvestykker

Tankskallprøvestykker (f.eks. fra utskjæring av mannhull) for hver
produserte tank skal oppbevares for fremtidig kontroll og
tankskallverifikasjon for en periode på fem år fra tidspunktet for
førstegangskontrollen og prøvingen og inntil vellykket gjennomføring av
den påkrevde fem-årige periodiske kontrollen.

.. _6.9.2.10:

``6.9.2.10`` Merking

.. _6.9.2.10.1:

``6.9.2.10.1`` 

Bestemmelsene i 6.7.2.20.1 gjelder multimodale tanker med FRP-tankskall
med unntak av de i 6.7.2.20.1 f) ii).

.. _6.9.2.10.2:

``6.9.2.10.2`` 

Informasjonen som kreves i 6.7.2.20.1 f) i) skal være
«Konstruksjonsmateriale i tankskall: Fiberarmert plast»,
armeringsfibrene for eksempel «Forsterkning: E-glass» og kunstharpiks
for eksempel «Kunstharpiks: Vinyl Ester».

.. _6.9.2.10.3:

``6.9.2.10.3`` 

Bestemmelsene i 6.7.2.20.2 gjelder for multimodal tank med
FRP-tankskall.
