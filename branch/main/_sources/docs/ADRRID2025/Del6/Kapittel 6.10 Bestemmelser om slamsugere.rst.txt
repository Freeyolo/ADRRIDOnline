.. _6.10:

Kapittel 6.10 Bestemmelser for design, utstyr, typegodkjenning, prøving og merking av slamsugere
================================================================================================

**ANM 1:** For multimodale tankcontainere og UN-MEGC se kapittel 6.7,
for faste tanker (tankkjøretøyer, tankvogner), løstanker og
tankcontainere og vekseltanker med tankskall fremstilt av metallisk
materiale og batterikjøretøyer, batterivogner og multi-element
gasscontainere (MEGCer) se kapittel 6.8, og ADR: for fiberarmerte
plasttanker se kapittel 6.9 eller 6.13 som hensiktsmessig/**RID: for
multimodale tanker med tankskall tilvirket av fiberarmet plast (FRP), se
kapittel 6.9**.

**ANM 2:** Dette kapitlet gjelder faste tanker, løstanker,
tankcontainere og vekseltanker.

.. _6.10.1:

6.10.1 Generelt, omfang (bruk av tanker), definisjoner
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

.. _6.10.1.1:

``6.10.1.1`` Definisjon

**ANM:** En tank som på alle måter er i samsvar med bestemmelsene i
kapittel 6.8 betraktes ikke som en «slamsuger»

.. _6.10.1.1.1:

``6.10.1.1.1`` 

Med «beskyttet område» menes området som befinner seg på:

a) Den nedre delen av tanken i en sone som strekker seg over en vinkel
på 60° til hver side fra linjen som beskriver tankens bunn.

b) Den øvre delen av tanken i en sone som strekker seg over en vinkel på
30° til hver side fra linjen som beskriver toppen av tanken.

c) ADR: Endebunnen foran på tank på motorkjøretøy;

d) ADR: Endebunnen bak på tank innenfor det beskyttede volumet som
dannes av den anordningen som er stipulert i 9.7.6.

.. _6.10.1.2:

``6.10.1.2`` Omfang

.. _6.10.1.2.1:

``6.10.1.2.1`` 

De spesielle bestemmelsene i 6.10.2 til 6.10.4 kompletterer eller
modifiserer kapittel 6.8 og gjelder for slamsugere.

Slamsugere får ha hengslet endebunn, hvis de spesielle kravene i
kapittel 4.3 tillater bunntømming for de stoffene som skal transporteres
(angitt ved bokstavene «A» eller «B» i 3. ledd i tankkoden som er
oppført i kolonne 12 i tabell A i kapittel 3.2 i samsvar med 4.3.4.1.1).

Slamsugere skal oppfylle alle bestemmelsene i kapittel 6.8, unntatt der
bestemmelsene erstattes av spesielle krav i dette kapitlet. Dog gjelder
ikke bestemmelsene i 6.8.2.1.19, 6.8.2.1.20, og 6.8.2.1.21.

.. _6.10.2:

6.10.2 Konstruksjon
^^^^^^^^^^^^^^^^^^^

.. _6.10.2.1:

``6.10.2.1`` 

Tanker skal være konstruert for et beregningstrykk som er lik 1,3 ganger
påfyllingstrykket eller tømmingstrykket, men ikke lavere enn 400 kPa (4
bar) overtrykk. For transport av stoffer hvor det i henhold til kapittel
6.8 er spesifisert et høyere beregningstrykk, skal dette høyere trykket
legges til grunn.

.. _6.10.2.2:

``6.10.2.2`` 

Tanker skal være konstruert for å motstå et negativt innvendig trykk på
100 kPa (1 bar).

.. _6.10.3:

6.10.3 Utstyr
^^^^^^^^^^^^^

.. _6.10.3.1:

``6.10.3.1`` 

Utstyret skal være arrangert slik at det er beskyttet mot risikoen for å
bli vridd av eller skadet under transport og håndtering. Dette kravet
kan oppfylles ved å anbringe utstyret i det såkalte «beskyttede området»
(se 6.10.1.1.1).

.. _6.10.3.2:

``6.10.3.2`` 

Bunntømming av tanken får bestå av en utvendig rørledning med en
stoppventil montert så nær tanken som praktisk mulig og en annen
lukkeinnretning som kan være en blindflens eller annen tilsvarende
innretning.

.. _6.10.3.3:

``6.10.3.3`` 

Stillingen og stengeretningen for stoppventilen(e) til tanken, eller til
hvert tankrom dersom det er flere tankrom, skal ikke kunne misforståes
og skal kunne kontrolleres fra bakken.

.. _6.10.3.4:

``6.10.3.4`` 

For å hindre ethvert tap av innhold i tilfelle skade på utvendig armatur
for fylling og tømming (rør, avstengningsanordninger på siden), skal den
innvendige stoppventilen eller den første utvendige stopp-ventilen (om
en slik finnes) og dens sete være beskyttet mot faren for å bli vridd
løs av krefter utenfra eller konstruert slik at de motstår dem.
Innretninger for fylling og tømming (inklusive flenser eller gjengete
plugger) og beskyttelseshetter (om de finnes) skal kunne sikres mot
utilsiktet åpning.

.. _6.10.3.5:

``6.10.3.5`` 

Tanker får være utstyrt med hengslete endebunner. Hengslete endebunner
skal oppfylle følgende betingelser:

a) Endebunnene skal være konstruert så de er fullstendig tette når de er
lukket;

b) Utilsiktet åpning skal ikke være mulig;

c) Når åpningsmekanismen er mekanisk drevet (d.v.s ikke manuell), skal
den forbli lukket selv om krafttilførselen faller bort.

d) Det skal være montert en sikring eller forseglbar innretning slik at
hengslede endebunner ikke kan åpnes når det er et resterende overtrykk i
tanken. Dette kravet gjelder ikke for hengslede endebunner som er
mekanisk drevet med styrt bevegelse. I dette tilfellet skal
kontrollanordningen være av typen «dødmannsknapp» og være plassert slik
at operatøren til enhver tid kan iaktta endebunnens bevegelse og ikke
bli utsatt for fare under åpning og lukking av endebunnen; og

e) Det må sørges for beskyttelse av endebunnen slik at den ikke springer
opp i tilfelle kjøretøyet, tankcontaineren eller vekselflaket velter.

.. _6.10.3.6:

``6.10.3.6`` 

Slamsugere som er utstyrt med et innvendig stempel for å lette
rengjøring av tank eller tømming, skal være utstyrt med en
stoppinnretning som hindrer at stemplet, uansett hvilken posisjon det
befinner seg i under bruken, blir skjøvet ut av tanken når det påvirkes
av en kraft som tilsvarer tankens høyeste arbeidstrykk. Høyeste
arbeidstrykk for tanker eller tankrom med trykkluftbetjent stempel skal
ikke overstige 100 kPa (1 bar). Det innvendig stemplet skal være utført
på en slik måte og av slike materialer at bevegelse av stemplet ikke vil
føre til at det dannes en tennkilde.

Det innvendige stemplet får benyttes som skillevegg for tankrom
forutsatt at det sikres i sin posisjon. Når noen sikringsanordning for
det innvendige stemplet befinner seg utvendig på tanken, skal den
plasseres slik at den ikke utsettes for skade.

.. _6.10.3.7:

``6.10.3.7`` 

Tanker får være utstyrt med sugetårn og utligger hvis:

a) utliggeren er utstyrt med en innvendig eller utvendig stoppventil
montert direkte på tanken eller direkte på et bend som er sveiset til
tanken;

et kranshjul kan monteres mellom tanken eller bendet og en eventuell
utvendig stoppventil hvis kranshjulet er i det beskyttede området og
stoppventilmekanismen er beskyttet, mot å bli revet av på grunn av ytre
påkjenninger, av et deksel eller tilsvarende;

b) stoppventilen nevnt i (a) er arrangert slik at transport med ventilen
i åpen stilling blir hindret, og

c) utliggeren er konstruert på en slik måte at det ikke oppstår lekkasje
dersom den ved et uhell blir utsatt for støt.

.. _6.10.3.8:

``6.10.3.8`` 

Tankene skal i tillegg være påmontert følgende driftsutstyr:

a) Utløp fra pumpe skal arrangeres slik at brannfarlige eller giftige
gasser blir ledet til et sted hvor de ikke utgjør noen fare.

**ANM:** Dette kravet kan, for eksempel, oppfylles ved å benytte et
vertikalt rør med utløp på toppen eller et avløp på lavpunkt med en
tilkobling som gjør det mulig, om nødvendig, å feste på en slange.

b) En innretning som hindrer umiddelbar passasje av flammer skal
monteres på alle åpningene til en vakuumpumpe/utblåsingsinnretning som
kan utgjøre en tennkilde og som er montert på en tank som benyttes til
transport av brannfarlig avfall. Eller så skal tanken være bestandig mot
trykksjokk forårsaket av eksplosjon, som betyr at den skal være i stand
til å motstå uten lekkasje, men deformering tillatt, en eksplosjon som
følge av passasjen av flammer.

c) Pumper som gir overtrykk skal ha en sikkerhetsanordning montert i det
rørledningsnettet som settes under trykk. Sikkerhetsanordningen skal
åpne ved et trykk som ikke overstiger tankens høyeste tillatte
arbeidstrykk.

d) En stengeventil skal monteres mellom tanken, eller utløpet til
overfyllingsvernet, og rørledningsnettet som forbinder tanken til
pumpen.

e) Tanken skal være utstyrt med et passende manometer for måling av
trykk og vakuum. Manometeret skal monteres på et sted hvor det lett kan
leses av personen som betjener pumpen. På skalaen skal tankens høyeste
arbeidstrykk være markert.

f) Tanken, eller hvert enkelt tankrom når tanken har flere rom, skal
være utstyrt med en nivåindikator. Nivåmålere av glass eller nivåmålere
laget av andre egnede transparente materialer får benyttes til å angi
nivået under forutsetning av at:

i. de danner en del av tankveggen og kan motstå et trykk tilsvarende det
tanken er beregnet for, eller de kan være montert utvendig på tanken;

ii. øvre og nedre forbindelse til tanken er utstyrt med en stengeventil
montert direkte på tanken og på en slik måte at transport med ventilene
i åpen stilling er forhindret;

iii. er egnet for bruk ved tankens høyeste arbeidstrykk; og

iv. er plassert slik at de ikke utsettes for skade.

.. _6.10.3.9:

``6.10.3.9`` 

Tankskall på slamsugere skal ha en sikkerhetsventil som er montert i
serie med en sprengskive foran.

Ventilen skal være i stand til å åpne automatisk ved et trykk mellom 0,9
og 1 ganger prøvetrykket til tanken som den er montert på. Bruk av
dødvekt eller motvektventiler er forbudt.

Sprengskiven skal sprenges tidligst ved åpningstrykket til ventilen og
senest når trykket når prøvetrykket til tanken hvor den er montert.

Sikkerhetsutstyr skal være av slik type som motstår dynamiske
belastninger, inkludert skvalping.

Rommet mellom sprengskiven og sikkerhetsventilen skal være utstyrt med
en trykkmåler eller passende sladreindikator for å detektere skivebrudd,
små hull eller lekkasje som kan forårsake at sikkerhetsventilen
feilfunksjonerer.

.. _6.10.4:

6.10.4 Kontroller
^^^^^^^^^^^^^^^^^

ADR: Slamsugere skal, ikke senere enn hvert 3. år for faste tanker og
løstanker, og ikke senere enn hvert 2,5 år for tankcontainere og
vekseltanker, fremstilles for en undersøkelse av den indre tilstanden, i
tillegg til kontrollen i henhold til 6.8.2.4.3.

**RID: Slamsugere skal fremstilles ikke senere enn hvert 2,5 år, for en
undersøkelse av den indre tilstanden, i tillegg til kontrollen i henhold
til 6.8.2.4.3**
