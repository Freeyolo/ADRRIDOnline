.. _9.4:

Kapittel 9.4 Tilleggsbestemmelser vedrørende bygging av karosserier for komplette eller ferdigstilte kjøretøyer beregnet for transport av farlig gods i kolli (andre enn EX/II og EX/III kjøretøyer)
====================================================================================================================================================================================================

.. _9.4.1:

``9.4.1`` 

Drivstoffbaserte tilleggsvarmere skal oppfylle følgende bestemmelser:

a) Bryteren får være montert utenfor førerhuset;

b) Apparatet får slås av fra utenfor lasterommet; og

c) Det er ikke nødvendig å dokumentere at varmeveksleren tåler en
redusert nedkjølingsperiode.

.. _9.4.2:

``9.4.2`` 

Dersom kjøretøyet er beregnet for transport av farlig gods hvor det er
krav om merking med fareseddel nr. 1, 1.4, 1.5, 1.6, 3, 4.1, 4.3, 5.1
eller 5.2, skal det i lasterommet ikke være montert drivstofftanker,
energikilder, inntak for forbrenningsluft eller varmluft og heller ikke
utløp for eksosrør som er nødvendig for drift av drivstoffbasert
tilleggsvarmer. Det skal sikres at utløpet for varmluft ikke kan
blokkeres av lasten. Kolli skal ikke kunne varmes opp til høyere
temperatur enn 50 °C. Varmeapparat som er montert innvendig i lasterom,
skal være konstruert slik at det ikke kan antenne en eksplosiv atmosfære
når det er i bruk.

.. _9.4.3:

``9.4.3`` 

Tilleggsbestemmelser for utførelse av karosserier på kjøretøyer beregnet
for transport av bestemt farlig gods eller spesifikk emballasje kan
finnes i del 7, kapittel 7.2 i henhold til det som er angitt i kolonne
(16) i tabell A i kapittel 3.2 for et gitt stoff.
