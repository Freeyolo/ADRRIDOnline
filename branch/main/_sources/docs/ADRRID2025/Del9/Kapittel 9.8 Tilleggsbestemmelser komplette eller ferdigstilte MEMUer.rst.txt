.. _9.8:

Kapittel 9.8 Tilleggsbestemmelser vedrørende komplette eller ferdigstilte MEMUer
================================================================================

.. _9.8.1:

9.8.1 Alminnelige bestemmelser
^^^^^^^^^^^^^^^^^^^^^^^^^^^^^^

En MEMU består av selve kjøretøyet eller understell som benyttes
istedenfor et kjøretøy, og dessuten av en eller flere tanker og
bulkcontainere med tilhørende utstyr, samt de delene som benyttes for å
feste disse til kjøretøy eller til understell.

.. _9.8.2:

9.8.2 Krav til tanker og bulkcontainere
^^^^^^^^^^^^^^^^^^^^^^^^^^^^^^^^^^^^^^^

Tanker, bulkcontainere og spesialrom for emballerte eksplosiver på
MEMUer skal følge kravene i kapittel 6.12.

.. _9.8.3:

9.8.3 Jording av MEMUer
^^^^^^^^^^^^^^^^^^^^^^^

Tanker, bulkcontainere og spesialrom for emballerte eksplosiver av
metall eller fiberarmert plastmateriale skal ha minst en god, elektrisk
forbindelse til understellet. Enhver metallisk kontakt som kan føre til
elektrokjemisk korrosjon eller reaksjon med det farlige godset i tanker
eller bulkcontainere skal unngås.

.. _9.8.4:

9.8.4 Stabilitet på MEMUer
^^^^^^^^^^^^^^^^^^^^^^^^^^

Den utvendige bredden over den bærende kontaktflaten til bakken
(avstanden mellom de ytterste kontaktpunktene med bakken for høyre og
venstre hjul på samme aksel) for akselen med størst bredde, skal være
minst lik 90 % av kjøretøyets tyngdepunkthøyde med full last. For
vogntog som består av trekkbil og semitrailer, skal massen som bæres av
semitrailerens aksler med full last ikke overstige 60 % av det komplette
vogntogets nominelle samlede masse.

.. _9.8.5:

9.8.5 Bakre beskyttelse av MEMUer
^^^^^^^^^^^^^^^^^^^^^^^^^^^^^^^^^

En støtfanger med tilstrekkelig motstandskraft mot støt bakfra skal
beskytte kjøretøyet i hele tankens bredde. Det skal være en klaring på
minst 100 mm mellom tankens bakre vegg og støtfangerens bakside. (Denne
klaringen skal måles fra bakerste punkt på tankveggen eller fra dens
beskyttende armatur eller fra tilbehør som er i kontakt med det stoffet
som transporteres.) Kjøretøy som har tipp beregnet på tømming bak,
trenger ikke ha støtfanger dersom tippens bakre kant er utstyrt med
innretning som beskytter tippen på samme måte som en støtfanger.

ANM: Denne bestemmelsen gjelder ikke MEMUer hvor tankene er beskyttet
tilstrekkelig mot støt bakfra med hjelp av andre midler, f. eks maskiner
eller rør som ikke inneholder farlig gods.

.. _9.8.6:

9.8.6 Drivstoffbaserte tilleggsvarmere
^^^^^^^^^^^^^^^^^^^^^^^^^^^^^^^^^^^^^^

.. _9.8.6.1:

``9.8.6.1`` 

Drivstoffbaserte tilleggsvarmere skal følge kravene i 9.2.5.1, 9.2.5.2,
9.2.5.5, 9.2.5.6 og følgende:

a) Bryteren kan være montert utenfor førerhuset;

b) Apparatet skal kunne slås av fra utsiden av MEMU skapet;

c) Det er ikke nødvendig å dokumentere at varmeveksleren tåler en
redusert nedkjølingsperiode.

.. _9.8.6.2:

``9.8.6.2`` 

Ingen drivstofftanker, energikilder, inntak for forbrenningsluft eller
varmluft og heller ikke utløp for eksosrør som er nødvendig for drift av
drivstoffbasert tilleggsvarmere skal installeres i lasterom som
inneholder tanker. Det skal sikres at utløpet for varmluft ikke kan
blokkeres. Utstyr skal ikke varmes opp til høyere temperatur enn 50 °C.
Varmeapparat som er montert innvendig i lasterom, skal være konstruert
slik at det ikke kan antenne en eksplosiv atmosfære når det er i bruk.

.. _9.8.7:

9.8.7 Sikkerhetsmessige tilleggskrav (safety)
^^^^^^^^^^^^^^^^^^^^^^^^^^^^^^^^^^^^^^^^^^^^^

.. _9.8.7.1:

``9.8.7.1`` 

MEMU kjøretøy skal være utstyrt med automatisk brannslukkingsanlegg for
motorrommet.

.. _9.8.7.2:

``9.8.7.2`` 

Varmereflekterende skjermer av metall for å beskytte lasten mot
dekkbrann skal være montert.

.. _9.8.8:

9.8.8 Sikringsmessige tilleggskrav (security)
^^^^^^^^^^^^^^^^^^^^^^^^^^^^^^^^^^^^^^^^^^^^^

Produksjonsutstyr og spesialrom i MEMUer for eksplosiver skal være
utstyrt med låser.