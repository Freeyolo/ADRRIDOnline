.. _9.3:

Kapittel 9.3 Tilleggsbestemmelser for komplette eller ferdigstilte EX/II eller EX/III kjøretøyer beregnet for transport av eksplosive stoffer og gjenstander (klasse 1) i kolli
===============================================================================================================================================================================

.. _9.3.1:

9.3.1 Materialer som skal brukes ved fremstilling av kjøretøyenes påbygg
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Det skal ikke benyttes materialer som kan danne farlige forbindelser med
de eksplosive stoffene og gjenstandene som transporteres.

.. _9.3.2:

9.3.2 Drivstoffbaserte tilleggsvarmere
^^^^^^^^^^^^^^^^^^^^^^^^^^^^^^^^^^^^^^

.. _9.3.2.1:

``9.3.2.1`` 

Drivstoffbaserte tilleggsvarmere får bare installeres på EX/II- og
EX/III-kjøretøyer for å varme opp førerhuset eller motoren.

.. _9.3.2.2:

``9.3.2.2`` 

Drivstoffbaserte tilleggsvarmere skal tilfredsstille kravene i i
9.2.5.1, 9.2.5.2, 9.2.5.5 og 9.2.5.6.

.. _9.3.2.3:

``9.3.2.3`` 

Bryteren til den drivstoffbaserte tilleggsvarmere kan monteres utenfor
førerhuset.

Det er ikke nødvendig å vise at den drivstoffbaserte tilleggsvarmeren
tåler redusert nedkjølingstid.

.. _9.3.2.4:

``9.3.2.4`` 

Ingen drivstoffbaserte tilleggsvarmere eller drivstofftanker,
kraftkilder, forbrenningsluft- eller varmluftsinntak så vel som
eksosutløp som er nødvendig for driften av den drivstoffbaserte
tilleggsvarmeren tillates installert i lasterommet.

.. _9.3.3:

9.3.3 Kjøretøyer type EX/II
^^^^^^^^^^^^^^^^^^^^^^^^^^^

Kjøretøyene skal være konstruert, utført og utstyrt slik at eksplosivene
er beskyttet mot fare utenfra og mot vær og vind. De skal være enten
lukket eller presenningsdekket. Presenning skal være rivefast og av tett
materiale, tungt tennbar [22]_. Den skal være strammet slik at den
dekker lastearealet på alle sider.

Alle åpninger i lasterommet på lukkede kjøretøy skal ha låsbare,
tettsluttende dører eller deksler. Førerhuset skal være adskilt fra
lasterommet av en sammenhengende vegg.

.. _9.3.4:

9.3.4 Kjøretøyer type EX/III
^^^^^^^^^^^^^^^^^^^^^^^^^^^^

.. _9.3.4.1:

``9.3.4.1`` 

Kjøretøyene skal være konstruert, utført og utstyrt slik at eksplosivene
er beskyttet mot fare utenfra og mot vær og vind. Disse kjøretøyene skal
være lukket. Førerhuset skal være adskilt fra lasterommet av en
sammenhengende vegg. Lasteflatens overflate skal være heldekkende.
Lastesikringsfester kan likevel installeres. Alle skjøter skal
forsegles. Det skal være mulig å låse alle åpninger. De skal være slik
konstruert og plassert at de overlapper i skjøtene.

.. _9.3.4.2:

``9.3.4.2`` 

Skapet skal være laget av varme- og flammeresistent materiale med en
tykkelse på minst 10 mm. Materialer som er klassifisert som Klasse
B-S3-d2 i henhold til standard EN 13501-1:2007 + A1:2009 er gode nok i
henhold til dette kravet.

Hvis materialet som brukes for skapet er av metall skal hele innsiden av
skapet dekkes av materiale som oppfyller de samme kravene.

.. _9.3.5:

9.3.5 Lasterom og motor
^^^^^^^^^^^^^^^^^^^^^^^

Motoren som driver et EX/II eller EX/III kjøretøy skal være plassert
foran lasterommets frontvegg; dog kan den plasseres under lasterommet
under forutsetning av at det er gjort slik at eventuell overoppheting
ikke utgjør noen fare for lasten ved at temperaturen på innsiden av
lasterommets vegger kan overstige 80°C.

.. _9.3.6:

9.3.6 Lasterom og eksosanlegg
^^^^^^^^^^^^^^^^^^^^^^^^^^^^^

Eksosanlegget på EX/II og EX/III kjøretøyer eller andre deler på disse
komplette eller ferdigstilte kjøretøyene, skal være utført og anbrakt
slik at det ikke foreligger fare for lasten ved en eventuell
overoppheting kan føre til at temperaturen på innsiden av lasterommets
vegger overstiger 80°C.

.. _9.3.7:

9.3.7 Elektrisk utstyr
^^^^^^^^^^^^^^^^^^^^^^

.. _9.3.7.1:

``9.3.7.1`` 

Det elektriske anlegget skal oppfylle de relevante bestemmelsene i
9.2.2.1, 9.2.2.2, 9.2.2.3, 9.2.2.4, 9.2.2.5, 9.2.2.6, 9.2.2.7, 9.2.2.8
og 9.2.2.9.2.

.. _9.3.7.2:

``9.3.7.2`` 

Det elektriske anlegget i lasterommet skal være støvbeskyttet på minst
IP 54 i henhold til IEC 60529 eller tilsvarende. Ved transport av
gjenstander og artikler i kompabilitetsgruppe J skal det være utstyrt
med beskyttelse på minst IP 65 i henhold til IEC 60259 eller
tilsvarende.

.. _9.3.7.3:

``9.3.7.3`` 

Ledninger skal ikke være anbrakt på lasterommets innside. Elektrisk
utstyr som er tilgjengelig fra lasterommets innside skal være
tilfredsstillende beskyttet mot mekanisk påvirkning fra innsiden.

.. [22]
   Kravet til tungt tennbart skal ansees være tilfredstilt dersom
   presenningen ved testing i henhold til «Standard ISO 3795:1989 Road
   vehicles, and tractors and machinery for agriculture and forestry –
   Determination of burning behaviour of interior materials», har en
   brennhastighet som ikke overstiger 100 mm/min.
