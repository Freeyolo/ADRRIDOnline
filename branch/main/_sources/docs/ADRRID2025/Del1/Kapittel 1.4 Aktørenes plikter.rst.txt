Kapittel 1.4 Aktørenes plikter
------------------------------

1.4.1 Alminnelige sikkerhetstiltak
^^^^^^^^^^^^^^^^^^^^^^^^^^^^^^^^^^

1.4.1.1

De som er aktører ved transport av farlig gods skal treffe tiltak som er
hensiktsmessige i forhold til arten og omfanget av de faremomenter som
kan forutses, slik at skade på ting eller personer unngås og om
nødvendig begrense skadevirkningene. I alle tilfelle skal de følge
ADR/RID-bestemmelsene på sine områder.

1.4.1.2

Når det er umiddelbar risiko for at den offentlige sikkerhet kan bli
truet, skal aktørene straks varsle redningstjenesten og gi de
opplysninger denne trenger for å gripe inn.

1.4.1.3

ADR/RID kan fastsette nærmere de plikter som de forskjellige aktører
skal ha.

Dersom en kontraherende part finner at det ikke reduserer sikkerheten,
kan den i sin nasjonale lovgivning overføre de forpliktelser som
påhviler en spesiell aktør til en eller flere andre aktører, under
forutsetning av at forpliktelsene i 1.4.2 og 1.4.3 blir oppfylt. Disse
avvikene skal den kontraherende part meddele til sekretariatet for FNs
Europakommisjon/OCTI sekretariatet som vil meddele dem videre til de
kontraherende parter.

Kravene i 1.2.1, 1.4.2 og 1.4.3 som gjelder definisjon av aktører og
deres respektive forpliktelser skal ikke ha virkning for bestemmelsene i
den nasjonale lovgivning med hensyn til de juridiske konsekvenser
(strafferettslig, ansvar, etc.) grunnet i den omstendighet at
angjeldende aktør er f.eks. en separat juridisk enhet, selververvende,
arbeidsgiver eller arbeidstaker.

1.4.2 Hovedaktørenes plikter
^^^^^^^^^^^^^^^^^^^^^^^^^^^^

**ANM 1:** Flere aktører som er tillagt sikkerhetsforpliktelser i dette
avsnittet kan være en og samme virksomhet. Dessuten kan aktivitetene til
en aktør med tilhørende sikkerhetsforpliktelser, dekkes av flere
virksomheter.

**ANM 2:** For radioaktivt materiale, se også 1.7.6.

1.4.2.1 Avsender

1.4.2.1.1

Avsender av farlig gods skal bare levere til transport forsendelser som
er i samsvar med kravene i ADR/RID. I forhold til 1.4.1 skal avsenderen
spesielt:

a) forvisse seg om at det farlige godset er klassifisert og tillatt for
transport i henhold til ADR/RID;

b) gi transportøren opplysninger og data i sporbar form samt, om
nødvendig, de transportdokumenter som kreves med følgedokumenter
(tillatelser, godkjenninger, meddelelser, attester, etc.), med særlig
vekt på kravene i kapittel 5.4 og tabell A kapittel 3.2;

c) bare bruke emballasje, storemballasje, mellomstore bulkcontainere
(IBCer) og tanker (tankkjøretøyer/vogner, løstanker, batterikjøretøyer,
batterivogner, MEGCer, tankcontainere og multimodale tanker) som er
godkjent for og egnet for transport av de stoffene det gjelder og merket
slik det er bestemt i ADR/RID;

d) oppfylle kravene som gjelder forsendelsesmåte og
transportrestriksjoner;

e) forvisse seg om at også tomme tanker (tankkjøretøyer/**tankvogner**,
løstanker/**vogner med løstanker**, batterikjøretøyer,
**batterivogner**, MEGCer, tankcontainere og multimodale tanker) som
ikke er rengjort og gassfri, samt tomme, ikke rengjorte
kjøretøyer/**vogner** og containere for transport i bulk, er riktig
merket og har faresedler i henhold til kapittel 5.3, samt at tomme, ikke
rengjorte tanker er lukket og like tette som hvis de hadde vært fulle.

f) ADR: når det gjelder tank-containere og multimodale tanker som
transporterer nedkjølte flytende gas-ser, sørge for at den aktuelle
holdetiden er bestemt hvor det er aktuelt eller, i tilfelle av tomme,
ikke rengjorte tankcontainere og multimodale tanker, sørge for at
trykket er tilstrekkelig redusert.

**RID: når det gjelder tanker som transporterer flytende gasser, sørge
for at den aktuelle holdetiden er bestemt eller, i tilfelle av tomme,
ikke rengjorte tanker, sørge for at trykket er tilstrekkelig redusert.**

1.4.2.1.2

Dersom avsenderen gjør bruk av andre aktørers tjenester (pakker, laster,
fyller etc.), skal han treffe de nødvendige tiltak for å sikre at
forsendelsen oppfyller kravene i ADR/RID. Han kan likevel stole på
informasjon og data som han har mottatt fra andre aktører når det
gjelder 1.4.2.1.1 (a), (b), (c) og (e).

1.4.2.1.3

Når avsenderen opptrer på vegne av en tredje part, skal sistnevnte
skriftlig meddele avsenderen at det dreier seg om farlig gods og la ham
få all informasjon og alle dokumenter som han trenger for å oppfylle
sine forpliktelser.

1.4.2.2 Transportør

1.4.2.2.1

ADR: I forhold til 1.4.1, skal transportøren spesielt, når det er
relevant:

RID: I forhold til 1.4.1, skal transportøren som mottar det farlige
godset ved avgangsstedet:

a) forvisse seg om at det farlige godset som skal transporteres, er
tillatt å transportere i henhold til ADR/RID;

b) forvisse seg at all dokumentasjon som er foreskrevet i ADR/RID
knyttet til det farlige godset er fremskaffet av avsenderen og at den er
med i transportenheten, eller ved bruk av elektronisk databehandling
(EDB) eller elektronisk datautveksling (EDI) i stedet for papir
dokumentasjon, at informasjonen er tilgjengelig under transporten på en
måte som minst tilsvarer papirdokumentasjon;

c) se over kjøretøyer/vogner og last for å forvisse seg om at det ikke
foreligger noen åpenbare feil, lekkasjer eller sprekker, at det ikke
mangler utstyr, etc;

d) forvisse seg om at oppgitt frist for neste prøving av
tankkjøretøyer/tankvogner, batterikjøretøyer/batterivogner, løstanker
(ADR)/**vogner med løstanker (RID)**, tankcontainere, multimodale tanker
og MEGCer ikke er overskredet;

**ANM:** Tanker, batterikjøretøyer/batterivogner og MEGCer kan likevel
bli transportert etter utløpet av denne fristen etter bestemmelsene i
4.1.6.10. (gjelder batterikjøretøyer/batterivogner og MEGCer med
trykkbeholdere som elementer), 4.2.4.4, 4.3.2.3.7, 4.3.2.4.4,
6.7.2.19.6, 6.7.3.15.6 eller 6.7.4.14.6.

e) kontrollere at kjøretøyene/vognene ikke er overlastet;

f) forvisse seg om at kjøretøyer/vogner er påført store faresedler,
merker og oransje skilter slik det er beskrevet i kapittel 5.3.

g) ADR: forvisse seg om at det utstyr som er fastsatt i ADR for
transportenheten, kjøretøyets mannskap og for visse klasser befinner seg
på kjøretøyet.

RID: forvisse seg om at det utstyr som er fastsatt de skriftlige
instruksjonene befinner seg i førerommet.

ADR: Dette skal i den grad det er hensiktsmessig og nødvendig skje på
grunnlag av transportdokumenter og følgedokumenter samt visuell
inspeksjon av kjøretøyet/vognen og, når det er aktuelt, også av lasten.

RID: Dette skal gjøres på grunnlag av transportdokumenter og
følgedokumenter samt visuell inspeksjon av vognen og, når det er
aktuelt, også av lasten.

Bestemmelsene i dette punktet kan anses oppfylt når Del 5 i IRS
40471-3 [10]_ («Inspections of dangerous goods consignments») publisert
av UIC anvendes.

1.4.2.2.2

Transportøren kan likevel stole på informasjon og data som han har
mottatt fra andre aktører når det gjelder 1.4.2.2.1 (a), (b), **(RID:
(d)),** (e) og (f). Når det gjelder 1.4.2.2.1 (c) kan han stole på det
som er bekreftet i «container-/kjøretøystuingssertifikatet» gitt i
samsvar med 5.4.2.

1.4.2.2.3

Dersom transportøren finner brudd på ADR/RID-bestemmelsene, i henhold
til 1.4.2.2.1, skal han ikke videretransportere forsendelsen før saken
er brakt i orden.

1.4.2.2.4

Dersom det under transporten oppdages brudd på bestemmelsene av en slik
karakter at det kan gå ut over sikkerheten, skal forsendelsen holdes
tilbake så snart som mulig. Det skal likevel tas hensyn til
trafikksikkerheten og om det er trygt å la forsendelsen stå stille samt
den offentlige sikkerhet. Transporten får ikke fortsette før
forsendelsen er brakt i samsvar med gjeldende bestemmelser. Vedkommende
myndighet(er) som er involvert ved resten av reisen, kan gi tillatelse
til at transporten kan gjenopptas.

Dersom det ikke er mulig å oppfylle bestemmelsene og det ikke er gitt
tillatelse til å fullføre reisen, skal vedkommende myndighet(er) gi
transportøren den administrative assistanse som er nødvendig. Det samme
gjelder dersom transportøren meddeler denne/disse vedkommende
myndighet(er) at han ikke var blitt underrettet av avsenderen om godsets
farlige karakter, og at han ønsker å losse, destruere, eller
uskadeliggjøre godset i samsvar med de spesielle rettsregler som gjelder
forsendelseskontrakten.

1.4.2.2.5

RID: Transportøren skal forsikre seg om at den driftsansvarlige for
jernbaneinfrastrukturen som brukes, til enhver tid under transporten er
i stand til, på en rask og ubegrenset måte, å frembringe de nødvendige
opplysninger for at han skal kunne oppfylle bestemmelsene i 1.4.3.6 (b).

**ANM:** Ordningen som benyttes for fremlegging av data skal fremgå av
bestemmelsene for bruken av jernbaneinfrastrukturen.

1.4.2.2.6

ADR: Transportøren skal gi kjøretøyets mannskap de skriftlige
instruksjonene som er beskrevet i ADR.

RID: Transportøren skal gi føreren de skriftlige instruksjonene som er
beskrevet i 5.4.3.

1.4.2.2.7

RID: Transportøren skal informere føreren om det farlige godset om bord
og hvor dette er plassert i toget før togets avgang.

Bestemmelsene i dette kapitlet kan anses å være oppfylt dersom
vedleggene A, B og C i IRS 40472 («Breaking sheets, consist list for
locomotive drivers and requirements for the exchange of data necessary
to the operation of freight rail services ») benyttes [11]_.

1.4.2.2.8

RID: Transportøren skal forvisse seg om at informasjonen er tilgjengelig
for vedlikeholdsansvarlig (ECM), enten direkte eller via
tankvognoperatøren, som definert i Article 15 §3 i Vedlegg G i COTIF
(ATMF) og i Vedlegg A i ATMF.

1.4.2.3 Mottaker

1.4.2.3.1

Mottaker er pliktig til å akseptere godset uten opphold, utenom i
tvingende tilfeller, og verifisere etter lossing at kravene i ADR/RID
som gjelder ham er oppfylt.

1.4.2.3.2

Hvis, når det gjelder container, denne verifikasjonen avdekker brudd på
bestemmelsene i ADR/RID, skal mottakeren returnere containeren til
transportøren, bare etter at bruddene har blitt korrigert.

1.4.2.3.3

Hvis mottakeren gjør bruk av tjenestene til andre aktører (losser,
rengjører, dekontamineringsanlegg, etc.) skal han iverksette tiltak for
å sikre at kravene i 1.4.2.3.1 og 1.4.2.3.2 av ADR/RID har blitt
overholdt.

1.4.3 De andre aktørenes plikter
^^^^^^^^^^^^^^^^^^^^^^^^^^^^^^^^

Andre aktører og deres forpliktelser finnes i nedenstående liste, men
listen er ikke fullstendig. De andre aktørenes forpliktelser følger av
1.4.1 ovenfor for så vidt som de vet eller burde vite at de utfører
oppgaver som inngår i en transportoperasjon som er underlagt ADR/RID.

1.4.3.1 Laster

1.4.3.1.1

I forhold til 1.4.1 har den som laster følgende spesielle forpliktelser:

a) han skal bare overlevere til transportøren farlig gods som er tillatt
å transportere i henhold til ADR/RID;

b) når han overleverer emballert farlig gods eller tom, ikke rengjort
emballasje for transport, skal han undersøke om emballasjen er skadet.
Han skal ikke overlevere et kolli hvor emballasjen er skadet, spesielt
ikke hvis den er utett, og hvor det lekker ut eller kan lekke ut farlig
stoff, før skaden er utbedret. Dette gjelder også tom, ikke rengjort
emballasje;

c) han skal følge de spesielle bestemmelsene som gjelder lasting og
håndtering;

d) ADR: han skal, når han har lastet farlig gods i en container, følge
bestemmelsene om merking med store faresedler, merker og oransje skilter
i henhold til bestemmelsene i kapittel 5.3;

RID: han skal, når han overlater det farlige godset for transport
direkte til transportøren, følge bestemmelsene om påføring av store
faresedler, merking og oransje skilt på vognen eller storcontaineren i
henhold til bestemmelsene i kapittel 5.3;

e) når han laster kolli, skal han rette seg etter samlastingsforbudene
og ta hensyn til gods som allerede befinner seg i kjøretøyet/vognen
eller storcontaineren og til bestemmelsene om å holde matvarer og andre
konsumvarer atskilt.

1.4.3.1.2

Lasteren kan likevel stole på informasjon og data som han har mottatt
fra andre aktører når det gjelder 1.4.3.1.1 (a), (d) og (e).

1.4.3.2 Pakker

I forhold til 1.4.1 skal pakkeren spesielt rette seg etter følgende:

a) kravene knyttet til bestemmelsene om emballering og samemballering;
og

b) når han klargjør kolli for transport, bestemmelsene om merking og
faresedler på kolli.

1.4.3.3 Fyller

I forhold til 1.4.1 har den som fyller følgende spesielle forpliktelser:

a) før fyllingen foretas skal han forvisse seg om at så vel tankene som
deres utstyr er i tilfredsstillende teknisk stand;

b) han skal forvisse seg om at oppgitt frist for neste prøving av
tankkjøretøyer, tankvogner, batterikjøretøyer, batterivogner, løstanker
(ADR)/vogner med løstanker (RID), tankcontainere, multimodale tanker og
MEGCer ikke er overskredet;

c) han skal bare fylle tanker med farlig gods som er tillatt å
transportere i disse tankene;

d) ved fyllingen av tanken skal han rette seg etter bestemmelsene om
farlig gods i tilstøtende tankrom;

e) ved fyllingen av tanken skal han ta hensyn til tillatte fyllingsgrad
eller tillatte masse av innhold pr. liter volum for det stoffet som
fylles;

f) når tanken er fylt, skal han kontrollere at lukkeinnretningene er
satt i lukket stilling og at det ikke er noen lekkasje;

g) han skal forvisse seg om at det ikke befinner seg rester av det
påfylte stoffet på utsiden av tanker som han har fylt;

h) ADR: han skal, ved klargjøring av det farlige godset for transport,
sørge for at store og små faresedler, merker og oransje skilter er
påført tankene, kjøretøyene og containerne for transport i bulk, i
henhold til bestemmelsene i kapittel 5.3;

RID: **Når farlig gods klargjøres for transport, skal han sørge for at
store og små faresedler, merker og oransje skilter så vel som
rangeringsmerker er påført tankene, vognene og containerne i henhold til
bestemmelsene i kapittel 5.3;**

i) RID: han skal, før og etter fylling av flytende gass på tankvogner,
følge gjeldene spesielle kontrollkrav;

ADR: Reservert

j) han skal forsikre seg at de relevante bestemmelsene i kapitel 7.3
overholdes når han fyller kjøretøyer/vogner eller containere med farlig
gods i bulk.

ANM (RID): Fylleren skal etablere rutiner for å sikre at han oppfyller
alle forpliktene sine. Retningslinjer i form av sjekklister for
tankvogner for væsker og gasser, er tilgjengelig på OTIF sin hjemmeside
(http://otif.org/en?page_id=1103) for å hjelpe fylleren av tankvognen
med væske og gass til å oppfylle sine forpliktelser når det gjelder
sikkerhet, spesielt med tanke på tankvognens lekkasjetetthet.

1.4.3.4 Tankcontaineroperatør/Multimodal tankoperatør

I forhold til 1.4.1, skal tankcontaineroperatøren spesielt:

a) påse at bestemmelsene om utførelse, utstyr, kontroll og prøving og
merking er fulgt;

b) påse at tanker med utstyr er vedlikeholdt på en slik måte at det
sikrer at tankcontaineren under vanlige transportforhold oppfyller
ADR/RID-kravene inntil neste kontroll;

c) sørge for at det blir foretatt ekstraordinær kontroll når det kan
tenkes at tank eller utstyr er blitt mindre sikker(t) som følge av
reparasjon, ombygging eller uhell.

1.4.3.5 Tankvognoperatør

ADR: (Reservert)

RID: I forhold til avsnitt 1.4.1 skal tankvognoperatøren spesielt [12]_:

a) sørge for at bestemmelsene som gjelder bygging, utstyr, kontroll og
prøving og merking blir fulgt;

b) få gjennomført ekstraordinær kontroll når tankskallet eller utstyrets
sikkerhet kan være påvirket av reparasjon, ombygging eller uhell;

c) sørge for at resultatet av aktivitetene i punkt (a) og (b) blir
registrert i tankloggen;

d) sørge for at vedlikeholdsansvarlig (entity in charge of maintenance,
ECM) som er tildelt tankvognen innehar et gyldig sertifikat for
tankvogner med farlig gods.

e) sørge for at informasjonen er tilgjengelig for vedlikeholdsansvarlig
(entity in charge of maintenance, ECM), som definert i Article 15 §3 i
Vedlegg G i COTIF (ATMF) og i Vedlegg A i ATMF.

1.4.3.6 Driftsansvarlig for jernbaneinfrastruktur

ADR: (Reservert)

RID: I forhold til avsnitt 1.4.1 har den driftsansvarlige for
jernbaneinfrastrukturen følgende spesielle ansvarsområder:

a) sørge for at det er utarbeidet beredskapsplaner for rangeringsområder
i henhold til kapittel 1.11;

**b) sørge for at han til enhver tid under transporten har rask og
ubegrenset adgang til følgende informasjon:**

– sammensetning av toget ved angivelse av nummeret på hver vogn og
vogntypen dersom den ikke er inkludert i vognnummeret,

– UN-numrene på det farlige godset som blir transportert i eller på hver
vogn dersom det er krav om at de oppgis i transportdokumentet, eller
hvis det bare er farlig gods emballert i begrensede mengder i henhold
til kapittel 3.4 som blir transportert, informasjon som indikerer deres
tilstedeværelse når merking av vognen eller containeren i henhold til
kapittel 3.4 er påkrevd,

– posisjonen til hver vogn i toget (vognrekkefølge).

RID: Denne informasjonen skal bare overleveres til den som har behov for
slike opplysninger av sikkerhets- eller sikringsmessige årsaker, eller
for redningsinnsats.

ANM: Ordningen som benyttes for fremlegging av data skal fremgå av
bestemmelsene for bruken av jernbaneinfrastrukturen.

1.4.3.7 Losser

1.4.3.7.1

I forhold til1.4.1, skal losser spesielt:

a) ADR: forsikre seg om at riktig gods blir losset ved å sammenligne
relevant informasjon i transportdokumentet med informasjon på
emballasje, container, tank, MEMU, MEGC eller kjøretøy;

RID: **forsikre seg om at riktig gods blir losset ved å sammenligne
relevant informasjon i transportdokumentet med informasjon på
emballasje, container, tank, MEGC eller jernbanevogn;**

b) før og under lossing kontrollere om kolli, tanken,
kjøretøyet/jernbanevognen eller containeren har skade i en slik grad at
det kan medføre fare ved losseoperasjonen. Hvis dette er tilfelle, skal
lossing ikke fortsette før passende tiltak er iverksatt for å hindre
utslipp;

c) overholde alle relevante krav angående lossing og håndtering;

d) umiddelbart etter lossingen av tank, kjøretøy/jernbanevogn eller
container:

i. fjerne enhver farlig rest som har festet seg til utsiden av tanken,
kjøretøyet/jernbanevognen eller containeren under lossingen; og

ii. sikre at ventiler og inspeksjonsåpninger er stengt;

e) sikre at foreskrevet rengjøring og dekontaminering av
kjøretøyene/jernbanevognene eller containere blir utført; og

f) ADR: sikre at containere som er fullstendig losset, rengjorte og
dekontaminerte ikke lenger er påført store faresedler, merker og oransje
skilter som beskrevet i kapittel 5.3.

RID: sikre **at containere og vogner, når de har blitt fullstendig
losset, rengjorte, avgasset og dekontaminerte, ikke lenger er påført
store faresedler, merker og oransje skilter som beskrevet i kapittel
5.3.**

ANM (RID): Losseren skal etablere rutiner for å sikre at han oppfyller
alle forpliktelsene sine. Retningslinjer i form av sjekklister for
tankvogner for væsker og gasser, er tilgjengelig på OTIF sin hjemmeside
(http://otif.org/en?page_id=1103) for å hjelpe losseren av tankvognen
med væske og gass til å oppfylle sine forpliktelser når det gjelder
sikkerhet, spesielt med tanke på tankvognens lekkasjetetthet.

1.4.3.7.2

Hvis losser gjør bruk av andre aktørers tjenester (rengjøring,
dekontaminering etc.) skal han ta nødvendige forholdsregler for å sikre
at bestemmelsene i ADR/RID er fulgt.

1.4.3.8 RID: Vedlikeholdsansvarlig (entity in charge of maintenance,
ECM)

I sammenheng med kapittel 1.4.1 skal vedlikeholdsansvarlig særlig sørge
for at:

a) vedlikeholdet av tanker med tilhørende utstyr utføres slik at det
sikres at tanken overholder bestemmelsene i RID under vanlige
transportforhold;

b) informasjonen som definert i Article 15 §3 i Vedlegg G i COTIF (ATMF)
og i Vedlegg A i ATMF.

c) vedlikeholdsaktivitetene som angår tanken med tilhørende utstyr er
registrert i vedlikeholdsloggen.