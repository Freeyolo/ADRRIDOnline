.. _7.1:

Kapittel 7.1 Alminnelige bestemmelser
=====================================

.. _7.1.1:

``7.1.1`` 

Transport av farlig gods skal foretas i samsvar med bestemmelsene i
dette kapitlet samt bestemmelsene i kapittel 7.2 for transport i kolli,
kapittel 7.3 for transport i bulk og kapittel 7.4 for transport i
tanker. Dessuten skal bestemmelsene i kapittel 7.5 om lasting, lossing
og håndtering følges.

Kolonnene 16, 17 og 18 i tabell A i kapittel 3.2 angir de spesielle
bestemmelsene i denne delen som gjelder for spesifikt farlig gods.

**ANM (RID): Vogner er tillatt utstyrt med detektorer som indikerer
eller reagerer på en avsporing, forutsatt at kravene til
bruksgodkjenning av slike vogner et oppfylt. Brukskravene for vogner kan
ikke forby eller pålegge bruk av slike detektorer. Sirkulasjonen av
vogner skal ikke hindres på grunn av installert eller fraværende
deteksjonsutstyr.**

.. _7.1.2:

``7.1.2`` 

ADR: I tillegg til bestemmelsene i denne delen, skal kjøretøyer som
brukes til transport av farlig gods med hensyn til konstruksjon,
utførelse og eventuelt godkjenning være i samsvar med de relevante
bestemmelsene i del 9.

.. _7.1.3:

``7.1.3`` 

Storcontainere, multimodale tanker, MEGCer og tankcontainere som svarer
til definisjonen av «container» i CSC, 1972, i endret versjon eller i
IRS 50591 (Roller units for horizontal transhipment – Technical
conditions governing their use in international traffic) [1]_ og IRS
50592 (Intermodal Transport Units (others than semi-trailers) for
vertical transhipment and suitable for carriage on wagons – Minimum
requirements) [2]_ utgitt av UIC får ikke benyttes til transport av
farlig gods med mindre storcontaineren eller rammen til den multimodale
tanken, MEGCen eller tankcontaineren oppfyller bestemmelsene til CSC
eller i IRS 50591 og IRS 50592 fra UIC.

.. _7.1.4:

``7.1.4`` 

*(slettet)*

.. _7.1.5:

``7.1.5`` 

ADR: Storcontainere skal oppfylle kravene til et kjøretøys lastekasse
som er fastsatt i denne delen og, hvis de er relevante, de kravene som
er fastsatt i del 9 for angjeldende last; det er da ikke nødvendig at
kjøretøyets lastekasse oppfyller disse kravene.

ADR: Dersom storcontainere transporteres på kjøretøyer med lasteplan som
er isolert og varmebestandig på en måte som oppfyller disse kravene,
behøver ikke storcontainerne oppfylle de samme kravene.

ADR: Denne bestemmelsen gjelder også for småcontainere for transport av
eksplosive stoffer og gjenstander av klasse 1.

.. _7.1.6:

``7.1.6`` 

ADR: Det faktum at det farlige godset befinner seg i en eller flere
containere, endrer ikke de betingelser som må oppfylles av kjøretøyet
som følge av mengden og arten av farlig gods som blir transportert, dog
slik at bestemmelsene i siste del av første setning i 7.1.5 skal gjelde.

.. _7.1.7:

``7.1.7`` 

RID: (slettet)

ADR: Spesielle bestemmelser for transport av selvreaktive stoffer i
klasse 4.1, organiske peroksider i klasse 5.2. og stoffer stabilisert
ved temperaturkontroll (andre enn selvreaktive stoffer og organiske
peroksider)

.. _7.1.7.1:

``7.1.7.1`` 

Alle selvreaktive stoffer, organiske peroksider og polymeriserende
stoffer skal beskyttes mot direkte sollys og alle varmekilder, og
plasseres på områder med tilstrekkelig ventilasjon.

.. _7.1.7.2:

``7.1.7.2`` 

Når flere kolli lastes i en container eller i et lukket kjøretøy, får
total mengde stoff, type og antall kolli samt stablingsløsning ikke
skape en eksplosjonsfare.

.. _7.1.7.3:

``7.1.7.3`` **Bestemmelser om temperaturkontroll**

.. _7.1.7.3.1:

``7.1.7.3.1`` 

Disse bestemmelsene gjelder for visse selvreaktive stoffer når det
kreves av 2.2.41.1.17, og for enkelte organiske peroksider når det
kreves av 2.2.41.1.21 eller spesiell bestemmelse 386 i kapittel 3.3 som
kun får transporteres under betingelser der temperaturen er kontrollert.

.. _7.1.7.3.2:

``7.1.7.3.2`` 

Disse bestemmelsene gjelder også for transport av stoffer hvor:

a) varenavnet som oppført i kolonne 2 i tabell A i kapittel 3.2 eller
som i henhold til 3.1.2.6 inneholder ordet «TEMPERATURKONTROLLERT» ; og

b) SADT (selvakselererende dekomponeringstemperatur) eller SAPT
(selvakselererende polymeriseringstemperatur) som er bestemt for stoffet
(med eller uten kjemisk stabilisering) når det tilbys for transport er:

i) 50 °C eller lavere for enkeltemballasjer og IBCer; eller

ii) 45° C eller lavere for tanker.

Når kjemisk inhibitor ikke er benyttet for å stabilisere et reaktivt
stoff som kan generere farlige mengder av varme og gass, eller damp,
under normale transportforhold, må dette stoffet transporteres under
temperaturkontroll. Disse bestemmelsene gjelder ikke for stoffer som er
stabilisert ved å tilsette kjemisk inhibitor slik at SADT eller SAPT er
høyere enn det som angis i b) i. eller ii. ovenfor.

.. _7.1.7.3.3:

``7.1.7.3.3`` 

I tillegg kan det for et selvreaktivt stoff eller organisk peroksid
eller et stoff der varenavnet inneholder ordet «STABILISERT» og hvor det
normalt ikke kreves transport under temperaturkontroll, likevel kreves
transport under temperaturkontroll dersom stoffet transporteres under
betingelser der temperaturen kan overstige 55 °C.

.. _7.1.7.3.4:

``7.1.7.3.4`` 

Kontrolltemperaturen er den høyeste temperaturen hvor stoffet kan
transporteres sikkert. Det forventes at temperaturen i kolliets
umiddelbare omgivelser under transport ikke overstiger 55 °C og at denne
verdien oppnås kun for en relativt kort tid i løpet av hver periode på
24 timer. I tilfelle bortfall av temperaturkontroll kan det bli
nødvendig å iverksette nødprosedyrer. «Faretemperaturen» er den
temperaturen hvor slike prosedyrer skal iverksettes.

.. _7.1.7.3.5:

``7.1.7.3.5`` 

Utledning av kontroll- og faretemperaturer

+-----------------+-----------------+-----------------+-----------------+
| **Type          | **SADT**\       | **Kontr         | **F             |
| beholder**      |  :sup:`a`\ **/S | olltemperatur** | aretemperatur** |
|                 | APT**\ :sup:`a` |                 |                 |
+=================+=================+=================+=================+
| E               | 20 °C eller     | 20 °C under     | 10 °C under     |
| nkeltemballasje | lavere          | SADT/SAPT       | SADT/SAPT       |
| og IBCer        |                 |                 |                 |
|                 | over 20 °C til  | 15 °C under     | 10 °C under     |
|                 | 35 °C           | SADT/SAPT       | SADT/SAPT       |
|                 |                 |                 |                 |
|                 | over 35 °C      | 10 °C under     | 5 °C under      |
|                 |                 | SADT/SAPT       | SADT/SAPT       |
+-----------------+-----------------+-----------------+-----------------+
| Tanker          | £ 45 °C         | 10 °C under     | 5 °C under      |
|                 |                 | SADT/SAPT       | SADT/SAPT       |
+-----------------+-----------------+-----------------+-----------------+

a d.v.s SADT/SAPT til stoffet som pakket for transport.

.. _7.1.7.3.6:

``7.1.7.3.6`` 

Kontroll- og faretemperaturene bestemmes ved å bruke tabellen i
7.1.7.3.5 fra den SADT eller SAPT som er definert som de laveste
temperaturene hvor selvakselererende dekomponering eller
selvakselererende polymerisering kan forekomme hos et stoff i
emballasjen, IBCen eller tanken som benyttes ved transport. SADT eller
SAPT skal bestemmes for å avgjøre om et stoff skal være underlagt
temperaturkontroll under transport. Bestemmelser for fastsettelse av
SADT og SAPT er gitt i del II, avsnitt 28 i UN Testmanualen.

.. _7.1.7.3.7:

``7.1.7.3.7`` 

Kontroll- og faretemperaturene, etter hva som er aktuelt, er gitt for
nåværende tilordnede selvreaktive stoffer i 2.2.41.4 og for nåværende
tilordnede sammensetninger av organiske peroksider i 2.2.52.4.

.. _7.1.7.3.8:

``7.1.7.3.8`` 

Den faktiske transporttemperaturen kan være lavere enn
kontrolltemperaturen, men skal velges slik at farlig separering av
fasene unngås.

.. _7.1.7.4:

``7.1.7.4`` Transport under temperaturkontroll

.. _7.1.7.4.1:

``7.1.7.4.1`` 

Opprettholdelse av foreskrevet temperatur er nødvendig for sikker
transport av stoffer stabilisert ved temperaturkontroll. Generelt skal
det være:

a) grundig kontroll av lasteenheten før lasting;

b) instruksjoner til transportøren om kjølesystemets drift inklusive en
liste over leverandørene av kjølemiddel tilgjengelig langs ruten;

c) prosedyrer som skal følges i tilfelle tap av kontroll;

d) regelmessig overvåkning av driftstemperaturen; og

e) bestemmelser for et reservekjølesystem eller reservedeler.

.. _7.1.7.4.2:

``7.1.7.4.2`` 

Alle innretninger for kontroll og temperaturføling i kjølesystemet skal
være lett å komme til og alle elektriske tilkoblinger værbestandige.
Lufttemperaturen inne i lasteenheten skal måles med to uavhengige følere
og avlesningen registreres slik at temperaturendringer lett oppdages.
Temperaturen skal kontrolleres hver fjerde til hver sjette time og
logges. Ved transport av stoffer som har en kontrolltemperatur på under
25 °C skal lasteenheten utstyres med lys- og lydalarmer, drevet
uavhengig av kjølesystemet, som er satt til å aktiveres ved eller under
kontrolltemperaturen.

.. _7.1.7.4.3:

``7.1.7.4.3`` 

Dersom kontrolltemperaturen overskrides under transport skal tiltak
iverksettes som involverer nødvendige reparasjoner av kjøleutstyr eller
en økning av kjølekapasiteten (f.eks ved å tilsette flytende eller fast
kjølemiddel). Temperaturen skal også kontrolleres ofte og gjennomføring
av nødprosedyrene skal forberedes. Dersom faretemperaturen nås skal
nødprosedyren iverksettes.

.. _7.1.7.4.4:

``7.1.7.4.4`` 

Egnetheten til metoden som velges for temperaturkontroll under transport
avhenger av flere faktorer. Faktorene som skal vurderes inkluderer:

a) kontrolltemperaturen(e) for stoffet (stoffene) som skal
transporteres;

b) forskjellen mellom kontrolltemperaturen og forventet
omgivelsestemperatur;

c) effektiviteten til den termiske isolasjonen;

d) transportens varighet; og

e) tillatt sikkerhetsmargin for forsinkelser.

.. _7.1.7.4.5:

``7.1.7.4.5`` 

Egnede metoder for å hindre at kontrolltemperaturen overskrides er
oppført nedenfor i stigende rekkefølge etter kontrollkapasitet:

a) Kjøretøy, container, emballasje eller overpakning med termisk
isolasjon forutsatt at stoffets (ellers stoffenes) temperatur i
utgangspunktet er tilstrekkelig langt under kontrolltemperaturen;

b) Kjøretøy, container, emballasje eller overpakning med termisk
isolasjon og kjølemiddelsystem forutsatt at:

i) det medbringes tilstrekkelig mengde av ikke brannfarlig kjølemiddel
(f.eks flytende nitrogen eller tørris), som gir rimelig sikkerhetsmargin
for forsinkelser, eller at etterfylling av kjølemiddel er sikret;

ii) flytende oksygen eller luft ikke benyttes som kjølemiddel;

iii) det er en jevn kjølingseffekt også når det meste av kjølemiddelet
er forbrukt; og

iv) behovet for utlufting av transportenheten før noen entrer den er
tydelig angitt med en advarsel på døren(e) til transportenheten;

c) Kjøretøy eller container med termisk isolasjon og enkel mekanisk
kjøling forutsatt at for stoffer med flammepunkt lavere enn summen av
faretemperaturen pluss 5 °C, er det benyttet eksplosjonssikker elektrisk
armatur EExIIB T3 inne i kjølerommet for å hindre antennelse av
brannfarlige damper fra stoffene.

d) Kjøretøy eller container med termisk isolasjon og kombinert mekanisk
kjølesystem med kjølemiddelsystem; forutsatt at:

i) de to systemene er uavhengig av hverandre;

ii) bestemmelsene i b) og c) ovenfor er oppfylt;

e) Kjøretøy eller container med termisk isolasjon og dobbelt mekanisk
kjølesystem; forutsatt at:

i) de to systemene er uavhengig av hverandre, bortsett fra den
integrerte strømforsyningen;

ii) hvert av systemene alene er i stand til å opprettholde tilstrekkelig
temperaturkontroll; og

iii) for stoffer som transporteres med flammepunkt lavere enn summen av
faretemperaturen pluss 5 °C, er det benyttet eksplosjonssikker elektrisk
armatur EEx IIB T3 inne i kjølerommet for å hindre antenning av
brannfarlige damper fra stoffene.

.. _7.1.7.4.6:

``7.1.7.4.6`` 

Metodene som er beskrevet i 7.1.7.4.5 d) og e) kan benyttes for alle
organiske peroksider, selvreaktive stoffer og polymeriserende stoffer.

Metoden beskrevet i 7.1.7.4.5 c) kan benyttes for organiske peroksider
og selvreaktive stoffer av typene C, D, E og F samt for organiske
peroksider og selvreaktive stoffer av type B og polymeriserende stoffer
når høyeste omgivelsestemperatur som forventes under transporten ikke
overstiger kontrolltemperaturen med mer enn 10 °C.

Metoden beskrevet i 7.1.7.4.5 b) kan benyttes for organiske peroksider
og selvreaktive stoffer av typen C, D, E og F og polymeriserende stoffer
når høyeste omgivelsestemperatur som forventes under transporten ikke
overstiger kontrolltemperaturen med mer enn 30 °C.

Metoden beskrevet i 7.1.7.4.5 a) kan benyttes for organiske peroksider
og selvreaktive stoffer av typene C, D, E og F og polymeriserende
stoffer når høyeste omgivelsestemperatur som forventes under transporten
er minst 10 °C lavere enn kontrolltemperaturen.

.. _7.1.7.4.7:

``7.1.7.4.7`` 

Isolerte, nedkjølte og mekanisk nedkjølte containere beregnet for
transport av temperaturkontrollerte stoffer skal være i samsvar med
nedenstående betingelser:

a) Den totale varmeledningskoeffisienten til en isolert container skal
ikke være større enn 0,4 W/m\ :sup:`2`/K;

b) Kjølemediet som brukes skal ikke være brannfarlig; og

c) Når containere er utstyrt med utluftninger eller
ventilasjonsventiler, skal det sørges for at kjølingen ikke svekkes av
utluftningene eller ventilasjonsventilene.

Når det er krav om at stoffer skal transporteres i kjøretøyer som har
isolasjon, kjøling eller mekanisk kjøling, skal disse kjøretøyene
tilfredsstille kravene i kapittel 9.6.

.. _7.1.7.4.8:

``7.1.7.4.8`` 

Dersom stoffene er pakket i beskyttende emballasje fylt med kjølemiddel
skal de lastes i lukkede eller presenningsdekkede kjøretøyer eller
lukkede eller presenningsdekkede containere. Dersom kjøretøyene eller
containerne som benyttes er lukket, skal de ha tilstrekkelig lufting.
Presenningdekkede kjøretøyer eller containere skal ha sidelemmer og
baklem. Presenningen til disse kjøretøyene eller containerne skal være
av tett og ikke-brennbart materiale.

.. [1]
   1. utgave av IRS (International Railway Solution) gjeldene fra og med
   1. juni 2020.

.. [2]
   3.utgave av IRS (International Railway Solution) gjeldene fra og med
   1. desember 2023.