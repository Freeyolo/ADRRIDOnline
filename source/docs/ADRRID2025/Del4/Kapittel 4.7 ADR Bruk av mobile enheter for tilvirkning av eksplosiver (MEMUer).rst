.. _4.7:

Kapittel 4.7 ADR: Bruk av mobile enheter for tilvirkning av eksplosiver (MEMUer)
================================================================================

ANM1: For kolli, se kapittel 4.1; for multimodale tanker, se kapittel
4.2; for faste tanker (tank-kjøretøy), løstanker, tankcontainere og
vekseltanker, med tankskall av metallisk materiale, se kapittel 4.3, for
fiberarmerte plasttanker (FRP), se kapittel 4.4; for slamsugere, se
kapittel 4.5.

ANM2: For bestemmelser om konstruksjon, utstyr, typegodkjenning,
kontroll og prøving og merking, se kapittel 6.7, 6.8, 6.9, 6.11, 6.12 og
6.13.

.. _4.7.1:

4.7.1 Bruk
^^^^^^^^^^

.. _4.7.1.1:

``4.7.1.1`` 

Stoffer av klasse 3, 5.1, 6.1 og 8 kan transporteres i MEMUer som
oppfyller kravene i kapittel 6.12, i multimodale tanker hvis de er
tillatt i henhold til kapittel 4.2; eller i faste tanker, løstanker,
tankcontainere eller vekseltanker hvis de er tillatt i henhold til
kapittel 4.3; eller i fiberarmerte plasttanker (FRP) hvis de er tillatt
i henhold til kapittel 4.4; eller i bulkcontainere hvis de er tillatt i
henhold til kapittel 7.3.

.. _4.7.1.2:

``4.7.1.2`` 

Dersom vedkommende myndighet (se 7.5.5.2.3) godkjenner det kan
eksplosiver eller gjenstander av klasse 1 bli transportert i kolli, i
spesielle rom som oppfyller bestemmelsene i avsnitt 6.12.5, dersom
kolliet er tillatt i henhold til kapittel 4.1 og transporten er tillatt
i henhold til kapittel 7.2 og 7.5.

.. _4.7.2:

4.7.2 Drift
^^^^^^^^^^^

.. _4.7.2.1:

``4.7.2.1`` 

Følgende bestemmelser gjelder for bruk av tanker som er i henhold til
kapittel 6.12:

a) For tanker med kapasitet på 1000 liter eller mer gjelder
bestemmelsene i kapittel 4.2, 4.3, unntatt 4.3.1.4, 4.3.2.3.1, 4.3.3 og
4.3.4, eller kapittel 4.4 ved transport med MEMUer og i tillegg gjelder
bestemmelsene i 4.7.2.2, 4.7.2.3 og 4.7.2.4 nedenfor.

b) For tanker med kapasitet på mindre enn 1000 liter gjelder
bestemmelsene i kapittel 4.2, 4.3, unntatt 4.3.1.4, 4.3.2.1, 4.3.2.3.1,
4.3.3 og 4.3.4, eller kapittel 4.4 ved transport med MEMUer og i tillegg
gjelder bestemmelsene i 4.7.2.2, 4.7.2.3 og 4.7.2.4 nedenfor.

.. _4.7.2.2:

``4.7.2.2`` 

Tykkelsen av veggene på tanken skal ikke, gjennom hele bruksperioden,
bli mindre enn verdiene som er angitt i de aktuelle
konstruksjonsbestemmelsene.

.. _4.7.2.3:

``4.7.2.3`` 

Fleksible losserør, enten de er permanent festet eller ikke og
fylletrakter skal være tomme for blandet eller sensiterte eksplosiver
ved transport.

.. _4.7.2.4:

``4.7.2.4`` 

Når det kreves ved tanktransport skal spesielle bestemmelser (TU) i
4.3.5 også gjelde, som angitt i kolonne 13 i tabell A i kapittel 3.2.

.. _4.7.2.5:

``4.7.2.5`` 

Operatøren skal sørge for at låsene som er nevnt i 9.8.8 brukes ved
transport.

.. [1]
   Relativ densitet (d) anses som ensbetydende med spesifikk vekt (SG)
   og vil bli brukt i hele kapitlet.

.. [2]
   Hvis opprinnelseslandet ikke er kontraherende part til ADR. eller
   medlem i COTIF så krever godkjenningen bekreftelse av vedkommende
   myndighet i det første ADR/RID-landet som sendingen kommer til.

.. [3]
   Dersom opprinnelseslandet ikke har tiltrådt ADR, eller er medlem av
   COTIF skal godkjennelsen være bekreftet av vedkommende myndighet i
   det første ADR/RID-landet forsendelsen kommer til.

.. [4]
   Det gjelder unntak for tanker beregnet for transport av stoffer av
   klassene 1, 5.2 eller 7 (se 4.3.4.1.3).

.. [5]
   Det kan være nødvendig å konsultere produsenten av stoffet og
   vedkommende myndighet når det gjelder stoffets kompabilitet med
   materialene i tank, batterikjøretøy/batterivogn eller MEGC.

.. [6]
   Veiledning gis i dokumentet «Methods to prevent the premature
   activation of relief devices on tanks» fra European Industrial
   Association (EIGA) som er tilgjengelig på www.eiga.eu

.. [7]
   Veiledning gis i dokumentet «Methods to prevent the premature
   activation of relief devices on tanks» fra European Industrial
   Association (EIGA) som er tilgjengelig på www.eiga.eu

.. [8]
   Angir navn(ene) på beskyttende middel. I de tilfeller tanken er fylt
   med vann skal vannets masse angis i kg; i tilfeller med nitrogen skal
   trykket oppgis i MPa eller bar.
