Kapittel 1.5 Avvik
------------------

1.5.1 Midlertidige avvik
^^^^^^^^^^^^^^^^^^^^^^^^

1.5.1.1

ADR: I samsvar med artikkel 4, paragraf 3 av ADR-avtalen kan vedkommende
myndigheter hos de kontraherende parter inngå avtale direkte med
hverandre om å tillate visse transportoperasjoner på sine territorier
ved midlertidige avvik fra bestemmelsene i ADR under forutsetning av at
dette ikke går ut over sikkerheten. Den myndigheten som har tatt
initiativet med hensyn til det midlertidige avvik, skal gi melding om
dette til sekretariatet for United Nations Economic Commission for
Europe som skal underrette de kontraherende parter om avviket [13]_.

RID: Vedkommende myndigheter i RID-kontraherende stater kan inngå avtale
direkte med hverandre om å tillate visse transportoperasjoner på sine
territorier ved midlertidige avvik fra bestemmelsene i RID, under
forutsetning av at dette ikke går ut over sikkerheten. Den myndigheten
som har tatt initiativet med hensyn til det midlertidige avvik, skal gi
melding om dette til sekretariatet for OTIF som skal underrette de
kontraherende statene til RID [14]_.

**ANM:** «Særordning» i henhold til 1.7.4 betraktes ikke som midlertidig
avvik i henhold til dette avsnittet.

1.5.1.2

Varigheten av det midlertidige avviket skal ikke være mer enn 5 år fra
den datoen det tredde i kraft. Det midlertidige avviket skal automatisk
opphøre fra den dato en relevant endring i ADR/RID trer i kraft.

1.5.1.3

ADR: Transportoperasjoner som foretas på grunnlag av midlertidige avvik,
skal betraktes som transportoperasjoner i ADRs betydning.

RID: Midlertidige avvik er avtaler i henhold til Vedlegg C i COTIF.
Transport på grunnlag av midlertidige avvik betraktes som RID-transport.

1.5.2 Militære forsendelser
^^^^^^^^^^^^^^^^^^^^^^^^^^^

RID: For militære forsendelser, dvs. sendinger med stoffer eller
gjenstander av klasse 1 som tilhører militære myndigheter eller som
militære myndigheter har ansvar for, gjelder avvikende bestemmelser (se
5.2.1.5, 5.2.2.1.8, 5.3.1.1.2 og 5.4.1.2.1 (f) samt 7.2.4 spesiell
bestemmelse V2).