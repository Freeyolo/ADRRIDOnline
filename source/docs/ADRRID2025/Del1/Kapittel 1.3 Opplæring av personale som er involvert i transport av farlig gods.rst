Kapittel 1.3 Opplæring av personale som er involvert i transport av farlig gods
-------------------------------------------------------------------------------

1.3.1 Omfang og anvendelsesområde
^^^^^^^^^^^^^^^^^^^^^^^^^^^^^^^^^

Personer i tjeneste hos aktørene omtalt i kapittel 1.4 som har
arbeidsoppgaver i forbindelse med transport av farlig gods, skal være
opplært i kravene som regulerer transporten av slikt gods som svarer til
deres ansvar og arbeidsoppgaver. Ansatte skal opplæres i henhold til
1.3.2 før de får selvstendig ansvar og skal før det bare utføre arbeid
under direkte tilsyn av en opplært person. Opplæringen skal omfatte
sikring av farlig gods som omtalt i kapittel 1.10.

**ANM 1:** Se 1.8.3, i stedet for dette kapittel, angående opplæring av
sikkerhetsrådgiver.

**ANM 2:** ADR: Se 8.2, i stedet for dette kapittel, angående opplæring
av kjøretøymannskaper.

**ANM 3:** Se også 1.7.2.5 angående opplæring for klasse 7.

1.3.2 Hvordan opplæringen skal foregå
^^^^^^^^^^^^^^^^^^^^^^^^^^^^^^^^^^^^^

Opplæringen skal skje på følgende måte og være tilpasset vedkommendes
ansvar og arbeidsoppgaver.

1.3.2.1 Opplæring for alminnelig kjennskap

Personell skal være kjent med de generelle krav i bestemmelsene om
transport av farlig gods.

1.3.2.2 Opplæring for spesielle arbeidsoppgaver

Personell skal være opplært i de bestemmelsene om transport av farlig
gods som svarer direkte til den enkeltes arbeidsoppgaver og ansvar.

Når transport av farlig gods omfatter en multimodal transportoperasjon,
skal personellet kjenne til bestemmelsene i de andre
transportregelverkene.

RID: Personell hos transportøren og jernbane infrastruktur-operatøren
skal også være opplært i forhold som er spesifikke for
jernbanetransporten. Opplæringen skal bestå av en grunnopplæring og
spesialisert opplæring.

a) Grunnopplæring for alt personell:

Personell skal være opplært i betydningen av faresedler og de oransje
skiltene. I tillegg skal de instrueres i prosedyrene for rapportering av
uregelmessigheter.

b) Spesiell opplæring for operasjonelt personell direkte involvert i
transport av farlig gods:

I tillegg til grunnopplæringen beskrevet under a), skal personell være
opplært i forhold til sine arbeidsoppgaver.

Personell skal være opplært i de tre kategorier emner som er listet i
1.3.2.2.2, basert på gruppeinndelingen i 1.3.2.2.1.

*1.3.2.2.1*

RID: Følgende tabell viser den individuelle gruppeindelingen av
personalet:

+------+-------------------------------+------------------------------+
| **Ka | **Beskrivelse**               | **Personale**                |
| tego |                               |                              |
| ri** |                               |                              |
+======+===============================+==============================+
|      | **Operativt personell direkte | **Lokomotivførere og         |
|**1** | involvert i transport av      | skiftepersonell eller annet  |
|      | farlig gods**                 | personell med tilsvarende    |
|      |                               | funksjoner**                 |
+------+-------------------------------+------------------------------+
|      | **Personell som er ansvarlig  | **Vognvisitør som utfører    |
|**2** | for teknisk kontroll av       | teknisk kontroll på rullende |
|      | vogner benyttet til transport | materiell eller personell    |
|      | av farlig gods**              | med tilsvarende funksjon**   |
+------+-------------------------------+------------------------------+
|      | **Personell som er ansvarlig  | **Kontrollører,              |
|**3** | for overvåking og kontroll av | signalpersonell,             |
|      | bane og                       | stillverksoperatører eller   |
|      | skiftestasjonsvirksomheter    | personer med tilsvarende     |
|      | samt lederpersonell hos       | funksjoner**                 |
|      | infrastrukturoperatøren**     |                              |
+------+-------------------------------+------------------------------+

1.3.2.2.2

RID: Den spesielle opplæringen skal dekke minst følgende områder:

**a) Førere eller annet tilsvarende personell i kategori 1:**

**– hvordan de skal skaffe seg nødvendig informasjon om sammenstilling av tog, tilstedeværelse av farlig gods og hvor dette er plassert i toget;**

**– vanlig forekommende uregelmessigheter;**

**– håndtering av uregelmessigheter i kritiske situasjoner, tiltak som må tas for å beskytte eget tog og annen trafikk i nærområdet**.

**Skiftepersonell eller annet personell med tilsvarende funksjon i kategori 1:**

**– betydningen av rangeringsfaresedler nr. 13 og nr. 15 (se 5.3.4.2);**

**– beskyttelsesavstand for klasse 1 gods i samsvar med 7.5.3;**

**– vanlig forekommende uregelmessigheter.**

**b) Vognvisitører eller personell med tilsvarende funksjon i kategori 2**

**– gjennomføring av inspeksjoner i samsvar med Appendix 9 of the General Contract of Use for Wagons (GCU) \ [9]_ Conditions for the technical transfer inspection of wagons;**

**– gjennomføring av kontrollene beskrevet i 1.4.2.2.1 (bare for personell som utfører kontroller beskrevet i 1.4.2.2.1);**

**– oppdaging av uregelmessigheter.**

**c) Trafikkstyrer, signalmontører og personell ved trafikkstyringssentral eller annet personell med tilsvarende funksjoner i kategori 3:**

**– håndtering av kritiske situasjoner ved oppståtte uregelmessigheter;**

**– interne beredskapsplaner for skifteområder i samsvar med kapittel 1.11.**

1.3.2.3 Sikkerhetsopplæring

Personell skal være opplært om risikoen og farene knyttet til farlig
gods i forhold til hvor stor risiko det er for at uhell med farlig gods
skal gi skade eller at noen utsettes for fare.

Opplæringen skal ta sikte på å gjøre personell kjent med hva som er
sikker håndtering og hva som skal gjøres i en nødssituasjon.

1.3.2.4

Opplæringen skal regelmessig suppleres med oppdateringskurs for å ta
hensyn til endringer i regelverket.

1.3.3 Dokumentasjon
^^^^^^^^^^^^^^^^^^^
Oversikt over opplæring som er gjennomgått i henhold til dette avsnittet
skal oppbevares av arbeidsgiver og skal på forespørsel gjøres
tilgjengelig for den ansatte eller vedkommende myndighet. Oversikt over
opplæringen skal oppbevares av arbeidsgiver for en periode fastsatt av
vedkommende myndighet. Oversikt over gjennomgått opplæring skal
kontrolleres ved nyansettelse.