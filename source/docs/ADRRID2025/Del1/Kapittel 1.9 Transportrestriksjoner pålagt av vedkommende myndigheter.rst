Kapittel 1.9 Transportrestriksjoner pålagt av vedkommende myndigheter
---------------------------------------------------------------------

1.9.1
^^^^^

ADR: I henhold til ADR-avtalens artikkel 4, 1. ledd, kan innførsel av
farlig gods til en kontraherende parts område være gjenstand for
reguleringer eller forbud som er innført av andre grunner enn hensynet
til sikker transport. Slike reguleringer eller forbud skal være
bekjentgjort på egnet måte.

RID: En kontraherende stat til RID kan, for internasjonal transport av
farlig gods på jernbane på sitt territorium, innføre særskilte
tilleggsbestemmelser som ikke er inkludert i RID, forutsatt at disse
tileggsbetingelsene:

– er i samsvar med 1.9.2;

– ikke er i konflikt med bestemmelsene i 1.1.2.1 (b);

– er omfattet av den nasjonale lovgivningen i den kontraherende staten
til RID og gjelder på samme måte for all innenlands transport av farlig
gods på jernbane på territoriet til den kontraherende staten til RID;

– ikke resulterer i at det farlige godset som omfattes av disse
bestemmelsene, blir forbudt å transportere på jernbane i hele
territoriet til den kontraherende staten til RID.

1.9.2
^^^^^

ADR: En kontraherende part kan i samsvar med 1.9.3 fastsette visse
tilleggsrestriksjoner, som ikke finnes i ADR, for kjøretøyer som
benyttes til vegtransport av farlig gods på denne partens område,
forutsatt at restriksjonene ikke er i strid med avtalens artikkel 2, 2.
ledd, og at de inngår i den nasjonale lovgivning og gjelder på samme
måte for kjøretøyer som foretar innenlands vegtransport på vedkommende
kontraherende parts område.

RID: Tilleggsrestriksjoner som omtalt i 1.9.1 er:

a) sikkerhetsbetingede tilleggskrav eller begrensninger på transporter

– ved bruk av visse infrastrukturanlegg som broer og tuneller [25]_,

– ved bruk av anlegg for kombinert transport, slik som
omlastningsterminaler, eller

– når transporten begynner eller avsluttes i havner, på
jernbanestasjoner eller på andre transportterminaler.

b) bestemmelser angående banedeler med spesiell eller lokal risiko hvor
transport av visse typer farlig gods ikke er tillatt, for eksempel slike
som går nære boligområder, områder med sårbart miljø, forretningsområder
eller industriområder med farlige anlegg, eller hvor det gjelder
spesielle operasjonelle restriksjoner (redusert hastighet, spesielle
tidsrom for gjennomfart, forbud mot møtende tog etc.) Hvor dette er
mulig skal vedkommende myndighet fastsette alternative ruter som kan
benyttes i stedet for ruter belagt med forbud eller med spesielle
restriksjoner.

c) spesielle bestemmelser som angir forbudte eller bestemte ruter, eller
bestemmelser for midlertidig opphold forårsaket av dårlig vær,
jordskjelv, ulykker, demonstrasjoner, sivil ulydighet eller fiendtlig
militær aktivitet.

1.9.3
^^^^^

ADR: Tilleggsrestriksjoner som kommer inn under 1.9.2 er som følger:

a) sikkerhetsbetingede tilleggskrav eller begrensninger som gjelder
kjøretøyer ved bruk av visse anlegg som broer, kjøretøyer ved bruk av
kombinerte transportmåter slik som ferger eller tog, eller kjøretøyer
når de kjører inn på eller forlater havner eller andre
transportterminaler;

b) bestemmelser som pålegger kjøretøyer å følge bestemte ruter for å
unngå forretningsområder eller boligområder, områder med sårbart miljø,
industriområder med farlige anlegg eller veger som er spesielt farlige
av fysiske årsaker;

c) pålegg som følge av nødssituasjoner og som gjelder vegvalg eller
parkering av kjøretøyer som transporterer farlig gods, forårsaket av
ekstreme værforhold, jordskjelv, ulykke, streik, uro i befolkningen
eller militære fiendtligheter;

d) trafikkrestriksjoner for transport av farlig gods på visse ukedager
eller datoer.

RID: Innføring av tilleggskrav som nevnt under 1.9.2 (a) og (b)
forutsetter at vedkommende myndighet kan vise at det er belegg for slike
tiltak [26]_\ :sup:`,`  [27]_.

1.9.4
^^^^^

ADR: Vedkommende myndighet hos den kontraherende part som har fastsatt
slike tilleggsrestriksjoner innenfor rammen av 1.9.3 (a) og (d) ovenfor,
skal underrette sekretariatet til FNs økonomiske kommisjon for Europa om
tilleggsrestriksjonene, og sekretariatet skal gjøre dem kjent for de
kontraherende parter [28]_\ :sup:`,`  [29]_.

RID: Vedkommende myndighet hos medlemsstaten som har fastsatt slike
tilleggsrestriksjoner innenfor rammen av 1.9.2 (a) og (b) ovenfor, skal
underrette sekretariatet til OTIF, helst på forhånd, om
tilleggsrestriksjonene. Sekretariatet skal gjøre dem kjent for de øvrige
medlemsstatene.

1.9.5
^^^^^

ADR: Tunnelbegrensninger

**ANM:** Bestemmelser om begrensninger for kjøretøyers bruk av
vegtunneler, finnes også i kapittel 8.6.

RID: Uten hensyn til ovenstående bestemmelser kan medlemsstatene innføre
sikkerhetsmessige tilleggsrestriksjoner for internasjonal
jernbanetransport av farlig gods på områder som ikke er omfattet av RID.
Dette gjelder spesielt:

– fremføring av tog,

– operative bestemmelser for gjennomføring av virksomheter med
tilknytning til transporten, slik som skifting og oppsetting av tog,

– håndtering av informasjon om det farlige godset

under forutsetning av at bestemmelsene er tatt inn i den nasjonale
lovgivningen og også gjelder for all nasjonal jernbanetransport av
farlig gods.

Slike tilleggsrestriksjoner skal ikke omfatte områder som er dekket av
RID, spesielt i forhold til det som er oppført i 1.1.2.1 (a) og 1.1.2.1
(b).

1.9.5.1

**Generelle bestemmelser**

ADR: Når vedkommende myndighet pålegger begrensninger på transport av
farlig gods i vegtunneler, skal vegtunnelen tilordnes en av
tunnelkategoriene beskrevet i 1.9.5.2.2. Det skal tas hensyn til
tunnelens egenskaper, risikovurdering, inkludert tilgjengelighet, og
egnethet av alternative ruter og hensyn til trafikkregulering. En og
samme vegtunnel kan tilordnes mer enn en tunnelkategori, for eksempel
basert på tid på døgnet, ukedag etc.

1.9.5.2 Kategorier

1.9.5.2.1

Kategorisering skal baseres på antagelsen om at det er tre hovedfarer
som kan forårsake store tap av menneskeliv og alvorlig skade på
tunnelkonstruksjonen:

a) Eksplosjon;

b) Utslipp av giftig gass eller flyktige giftige væsker;

c) Brann.

1.9.5.2.2

ADR: De fem tunnelkategoriene er følgende:

*Tunnelkategori A:*

Ingen begrensninger på transport av farlig gods

*Tunnelkategori B:*

Begrensninger på transport av farlig gods som kan lede til meget store
eksplosjoner;

Følgende farlig gods anses å oppfylle dette vilkår [30]_:

+-----------------+----------------------------------------------------+
| Farlig gods i   |                                                    |
+=================+====================================================+
| Klasse 1:       | Forenlighetsgruppe A og L;                         |
|                 |                                                    |
| Klasse 2:       | UN 3529                                            |
|                 |                                                    |
| Klasse 3:       | Klassifiseringskode D (UN 1204, 2059, 3064, 3343,  |
|                 | 3357 og 3379);                                     |
| Klasse 4.1:     |                                                    |
|                 | Klassifiseringskode D og DT; og                    |
| Klasse 5.2:     |                                                    |
|                 | Selvreaktive stoffer type B (UN 3221, 3222, 3231   |
|                 | og 3232);                                          |
|                 |                                                    |
|                 | Organiske peroksider, type B (UN 3101, 3102, 3111  |
|                 | og 3112).                                          |
+-----------------+----------------------------------------------------+
| Når total netto |                                                    |
| masse eksplosiv |                                                    |
| per             |                                                    |
| transportenhet  |                                                    |
| overstiger 1000 |                                                    |
| kg:             |                                                    |
+-----------------+----------------------------------------------------+
| Klasse 1:       | Faregruppe 1.1, 1.2 og 1.5 (unntatt                |
|                 | forenlighetsgruppe A og L)                         |
+-----------------+----------------------------------------------------+
| Ved transport i | Klassifiseringskode F, TF og TFC;                  |
| tank:           |                                                    |
|                 | Emballasjegruppe I;                                |
| Klasse 2:       |                                                    |
|                 | Emballasjegruppe I;                                |
| Klasse 4.2:     |                                                    |
|                 | Emballasjegruppe I.                                |
| Klasse 4.3:     |                                                    |
|                 | UN1510                                             |
| Klasse 5.1:     |                                                    |
|                 |                                                    |
| Klasse 6.1:     |                                                    |
+-----------------+----------------------------------------------------+

*Tunnelkategori C:*

Begrensninger på transport av farlig gods som kan lede til meget store
eksplosjoner, store eksplosjoner eller et stort giftig utslipp;

Følgende farlig gods anses å oppfylle disse vilkår\ :sup:`1`:

– farlig gods underlagt tunnelkategori B, og

– følgende farlig gods:

+------------+---------------------------------------------------------+
| Farlig     |                                                         |
| gods i     |                                                         |
+============+=========================================================+
| Klasse 1:  | Faregruppe 1.1, 1.2, 1.5 (unntatt forenlighetsgruppe A  |
|            | og L); og                                               |
| Klasse 7:  |                                                         |
|            | Faregruppe 1.3 (forenlighetsgruppe H og J);             |
|            |                                                         |
|            | UN 2977 og 2978.                                        |
+------------+---------------------------------------------------------+
| Når total  |                                                         |
| netto      |                                                         |
| masse      |                                                         |
| eksplosiv  |                                                         |
| per        |                                                         |
| tran       |                                                         |
| sportenhet |                                                         |
| overstiger |                                                         |
| 5000 kg:   |                                                         |
+------------+---------------------------------------------------------+
| Klasse 1:  | Faregruppe 1.3 (forenlighetsgruppe C og G).             |
+------------+---------------------------------------------------------+
| Ved        | klassifiseringskode 2A, 2O, 3A og 3O, og                |
| transport  | klassifiseringskode med bokstav T eller bokstavgruppe   |
| i tank:    | TC, TO og TOC                                           |
|            |                                                         |
| Klasse 2:  | klassifiseringskode FC, FT1, FT2 og FTC i               |
|            | emballasjegruppe I                                      |
| Klasse 3:  |                                                         |
|            | emballasjegruppe I unntatt UN 1510                      |
| Klasse     |                                                         |
| 6.1:       | klassifiseringskode CT1, CFT og COT i emballasjegruppe  |
|            | I                                                       |
| Klasse 8:  |                                                         |
+------------+---------------------------------------------------------+

*Tunnelkategori D:*

ADR: Begrensninger på transport av farlig gods som kan lede til meget
store eksplosjoner, store eksplosjoner, et stort giftig utslipp eller en
kraftig brann;

Følgende farlig gods anses å oppfylle disse vilkår [31]_:

– Farlig gods underlagt tunnelkategori C, og

– følgende farlig gods:

+---------+------------------------------------------------------------+
| Farlig  |                                                            |
| gods i  |                                                            |
+=========+============================================================+
| Klasse  | Faregruppe 1.3 (forenlighetsgruppe C og G)                 |
| 1:      |                                                            |
|         | Klassifiseringskode F, FC, T, TF, TC, TO, TFC og TOC;      |
| Klasse  |                                                            |
| 2:      | UN 3528                                                    |
|         |                                                            |
| Klasse  | Selvreaktive stoffer type C, D, E og F; og UN 2956, 3241,  |
| 3:      | 3242 og 3251, 3531, 3532, 3533, 3534;                      |
|         |                                                            |
| Klasse  | Organiske peroksider type C, D, E og F;                    |
| 4.1:    |                                                            |
|         | Emballasjegruppe I for klassifiseringskode TF1, TFC og TFW |
| Klasse  | og UN 3507 og oppføringer som er giftig ved innånding og   |
| 5.2:    | som er tildelt spesiell bestemmelse 354 i kolonne 6 i      |
|         | tabell A i kapittel 3.2 og giftig ved innånding UN 3381    |
| Klasse  | til UN 3390)                                               |
| 6.1:    |                                                            |
|         | Klassifiseringskode CT1, CFT og COT i emballasjegruppe I;  |
| Klasse  |                                                            |
| 8:      | Klassifiseringskode M9 og M10.                             |
|         |                                                            |
| Klasse  |                                                            |
| 9:      |                                                            |
+---------+------------------------------------------------------------+
| Ved     |                                                            |
| tr      |                                                            |
| ansport |                                                            |
| i bulk  |                                                            |
| eller   |                                                            |
| tank:   |                                                            |
+---------+------------------------------------------------------------+
| Klasse  | Emballasjegruppe II;                                       |
| 3:      |                                                            |
|         | Emballasjegruppe II;                                       |
| Klasse  |                                                            |
| 4.2:    | Emballasjegruppe II; og emballasjegruppe III for           |
|         | klassifiseringskode TF2,                                   |
| Klasse  |                                                            |
| 4.3:    | Emballasjegruppe I for Klassifiseringskode CF1, CFT og CW1 |
|         |                                                            |
| Klasse  | Emballasjegruppe II for Klassifiseringskode CF1 og CFT     |
| 6.1:    |                                                            |
|         | Klassifiseringskode M2 og M3                               |
| Klasse  |                                                            |
| 8:      |                                                            |
|         |                                                            |
| Klasse  |                                                            |
| 9:      |                                                            |
+---------+------------------------------------------------------------+

*Tunnelkategori E:*

Begrensninger på transport av alt farlig gods annet enn der (-) er
angitt i kolonne (15) i tabell A kapittel 3.2, samt for alt farlig gods
i samsvar med bestemmelsene i kapitel 3.4 dersom transportert mengde
overstiger 8 tonn (brutto masse) pr. transportenhet.

**ANM:** For farlig gods tilordnet UN 2919 og UN 3331 kan begrensninger
bli pålagt som resultat av spesielle foranstaltninger godkjent av
vedkommende myndighet på grunnlag av 1.7.4.2.

1.9.5.3

ADR: Bestemmelser om vegskilt og bekjentgjøring av begrensninger

1.9.5.3.1

ADR: Medlemsstatene skal angi tunnelbegrensninger og alternative
transportruter ved hjelp av vegtrafikkskilt og signaler.

1.9.5.3.2

ADR: For dette formål kan de benytte skiltene C, 3h og D, 10a, 10b og
10c og signaler i samsvar med Wienkonvensjonene om veitrafikkskilt og
signaler (Wien, 1968) og «European Agreement supplementing the
Convention on Road Signs and Signals (Genève, 1971) slik disse er tolket
i «Resolution on Road Signs and Signals (R.E.2)» fra «UNECE Inland
Transport Committee Principal Working Party on Road Transport», med
endringer.

1.9.5.3.3

ADR: For å underlette forståelsen av skilt, er systemet for skilt og
signaler i Wienkonvensjonen av 1968 basert på bruk av former og farger
karakteristisk for hver klasse av skilt, og når det er mulig, på bruken
av grafiske symboler fremfor tekst. Dersom kontraherende stater finner
det nødvendig å modifisere de foreskrevne skiltene og symbolene, skal
slike modifikasjoner ikke endre deres grunnleggende egenskaper. Når
kontraherende stater ikke benytter Wienkonvensjonen kan de foreskrevne
skiltene og symbolene modifiseres, forutsatt at modifikasjonene ikke
forandrer deres vesentlige hensikt.

1.9.5.3.4

ADR: Trafikkskilt og signaler som forbyr innkjøring av kjøretøyer som
transporterer farlig gods i en tunnel skal være plassert på steder som
muliggjør valg av alternative ruter der slike finnes.

1.9.5.3.5

ADR: Når innkjøring i en tunnel er begrenset, eller det er fastsatt
alternative kjøreruter, skal skilt med underskilt være oppsatt som
følger:

ADR: Ingen skilt: ingen begrensninger

ADR: Skilt med underskilt påført bokstaven B: gjelder for kjøretøy som
transporterer farlig gods som ikke er tillatt i kategori B tunneler;

ADR: Skilt med underskilt påført bokstaven C: gjelder for kjøretøy som
transporterer farlig gods som ikke er tillatt i kategori C tunneler;

ADR: Skilt med underskilt påført bokstaven D: gjelder for kjøretøy som
transporterer farlig gods som ikke er tillatt i kategori D tunneler;

ADR: Skilt med underskilt påført bokstaven E: gjelder for kjøretøy som
transporterer farlig gods som ikke er tillatt i kategori E tunneler.

1.9.5.3.6

Tunnelbegrensninger skal gjelde for alle transportenheter hvor det
kreves oransjefargede skilt i henhold til 5.3.2, unntatt for transport
av farlig gods som er merket med ‘(-)’ i kolonne 15 i tabell A i
kapittel 3.2. For farlig gods med UN-nummer 2919 og 3331, kan
begrensninger på gjennomkjøring av tunneler imidlertid være en del av
særordning godkjent av vedkommende myndighet(er) på grunnlag av 1.7.4.2.
For tunneler i kategori E, skal de også gjelde for transportenheter hvor
merking i henhold til 3.4.13 kreves eller som transporterer containere
hvor merking i henhold til 3.4.13 kreves.

Tunnelbegrensninger gjelder ikke for farlig gods som transporteres i
samsvar med 1.1.3, unntatt når transportenheter som transporterer slikt
gods er merket i samsvar med 3.4.13, som beskrevet i 3.4.14.

1.9.5.3.7

ADR: Tunnelbegrensninger skal være bekjentgjort og tilgjengelige for
publikum. De kontraherende parter skal informere sekretariatet i UNECE
om slike begrensninger, og sekretariatet skal gjøre denne informasjonen
offentlig tilgjengelig på sin hjemmeside.

1.9.5.3.8

ADR: medlemsstater som pålegger tunneler spesielle driftsmessige,
risikoreduserende tiltak på noen eller alle kjøretøyer som benytter
tunneler, slik som melding før innkjøring eller gjennomkjøring i konvoi
eskortert av følgebiler, skal slike tiltak være bekjentgjort og
tilgjengelig for publikum.