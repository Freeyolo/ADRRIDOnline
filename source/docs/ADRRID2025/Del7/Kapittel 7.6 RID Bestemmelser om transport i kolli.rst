.. _7.6:

Kapittel 7.6 RID: Bestemmelser for forsendelse som ekspresspakker
=================================================================

RID: I henhold til artikkel 5 § 1 i vedlegg C til COTIF, er transport av
farlig gods som ekspresspakker tillatt bare når det for dette godset i
kapittel 3.2, tabell A, kolonne 19, er angitt en spesiell bestemmelse
med alfanumerisk kode som begynner med bokstavene «CE» og som
uttrykkelig tillater slik transport, og betingelsene i denne spesielle
bestemmelsen er oppfylt.

Følgende spesielle bestemmelser kommer til anvendelse når de er angitt i
kapittel 3.2, tabell A, kolonne 19:

**CE1**

   Et ekspressgodskolli får ikke veie mer enn 40 kg. I jernbanevogner
   som samtidig kan benyttes for persontransport får
   ekspressgodssendinger bare medtas inntil en største masse på 100 kg
   pr. vogn.

**CE2**

   Et ekspressgodskolli får ikke veie mer enn 40 kg.

**CE3**

   Et ekspressgodskolli får ikke veie mer enn 50 kg.

**CE4**

   Et ekspressgodskolli får ikke inneholde mer enn 45 liter av dette
   stoffet og ikke veie mer enn 50 kg.

**CE5**

   Et ekspressgodskolli får ikke inneholde mer enn 2 liter av dette
   stoffet.

**CE6**

   Et ekspressgodskolli får ikke inneholde mer enn 4 liter av dette
   stoffet.

**CE7**

   Et ekspressgodskolli får ikke inneholde mer enn 6 liter av dette
   stoffet.

**CE8**

   Et ekspressgodskolli får ikke inneholde mer enn 12 liter av dette
   stoffet.

**CE9**

   Et ekspressgodskolli får ikke inneholde mer enn 4 kg av dette
   stoffet.

**CE10**

   Et ekspressgodskolli får ikke inneholde mer enn 12 kg av dette
   stoffet.

**CE11**

   Et ekspressgodskolli får ikke inneholde mer enn 24 kg av dette
   stoffet.

**CE12**

   Når dette stoffet sendes som ekspressgods, må det være emballert i
   beholdere som ikke er skjøre. Et ekspressgodskolli får ikke veie mer
   enn 25 kg.

**CE13**

   Bare uorganiske cyanider som inneholder edle metaller samt blandinger
   med slike stoffer får sendes som ekspressgods. Det skal da benyttes
   sammensatt emballasje med inneremballasje av glass, plast eller
   metall i henhold til underavsnitt 6.1.4.21. Et ekspressgodskolli får
   ikke inneholde mer enn 2 kg av stoffet.

   Transport i bagasjevogner eller bagasjeavdelinger hvor reisende har
   adgang, er tillatt når det på hensiktsmessig måte er sørget for at
   uvedkommende ikke kan komme til godset.

**CE14**

   Som ekspressgods tillates bare forsendelse av varer hvor det ikke er
   nødvendig å overholde en bestemt omgivelsestemperatur. Følgende
   mengdebegrensninger skal da overholdes:

   – for stoffer som ikke omfattes av UN nr. 3373: inntil 50 ml pr.
   kolli for væsker og inntil 50 g pr. kolli for faste stoffer;

   – for stoffer som omfattes av UN nr. 3373: inntil de mengder som er
   angitt i 4.1.4.1 Emballeringsbestemmelse P650;

   – for kroppsdeler eller organer, ikke mer enn 50 kg pr kolli.

**CE15**

   For ekspressgodskolli får summen av de transportindeksene som er
   angitt på faresedlene ikke overstige 10 i bagasjevogn eller
   bagasjeavdeling. For kolli av kategori III-GUL kan transportøren
   bestemme når sendingen skal utleveres. Et ekspressgodskolli får ikke
   veie mer enn 50 kg.

