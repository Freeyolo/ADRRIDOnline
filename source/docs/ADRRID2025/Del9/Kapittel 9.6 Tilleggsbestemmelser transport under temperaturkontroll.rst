.. _9.6:

Kapittel 9.6 Tilleggsbestemmelser vedrørende komplette eller ferdigstilte kjøretøyer beregnet for transport av stoffer under temperaturkontroll 
===============================================================================================================================================

.. _9.6.1:

``9.6.1`` 

Kjøretøy med isolasjon, kjøretøy med kjøling og kjøretøy med mekanisk
kjøling beregnet for transport av stoffer under temperaturkontroll, skal
være i samsvar med nedenstående betingelser:

a) kjøretøyet skal med hensyn til isolasjon og kjølemuligheter være
utført og utstyrt slik at kontrolltemperaturen som er foreskrevet i
2.2.41.1.17 og 2.2.52.1.15 og i 2.2.41.4 og 2.2.52.4 for det stoffet som
skal transporteres, ikke overskrides. Den totale
varmeledningskoeffisienten skal ikke være større enn 0,4 W/m\ :sup:`2`
K;

b) kjøretøyet skal være utstyrt slik at damper fra stoffene eller
kjølemidlet ikke kan trenge inn i førerhuset;

c) det skal være en egnet innretning som gjør at den rådende
temperaturen i lasterommet til enhver tid kan avleses fra førerhuset;

d) lasterommet skal være utstyrt med lufteåpninger eller ventiler dersom
det kan være noen form for risiko for farlig innvendig trykkstigning.
Det må om nødvendig påses at lufting eller ventiler ikke fører til at
nedkjølingen blir dårligere;

e) kjølemediet må ikke være brannfarlig; og

f) kjøleaggregatet på et kjøretøy med mekanisk nedkjøling skal kunne
funksjonere uavhengig av kjøretøyets fremdriftsmotor.

.. _9.6.2:

``9.6.2`` 

Egnede metoder for å hindre at kontrolltemperaturen overskrides, er
oppført i 7.1.7.4.5. Avhengig av metoden som brukes kan det finnes
tilleggsbestemmelser for utførelse av kjøretøyers karosserier i kapittel
7.2.