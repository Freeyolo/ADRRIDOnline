[start del]

Del 8

ADR: Bestemmelser om kjøretøyenes mannskaper og utstyr samt drift og
dokumentasjon

[start kap]

Kapittel 8.1

Alminnelige bestemmelser om transportenheter og medfølgende utstyr

8.1.1 Transportenheter

En transportenhet lastet med farlig gods får aldri ha mer enn én
tilhenger (eller semitrailer).

8.1.2 Dokumenter som skal følge med transportenheten

8.1.2.1

I tillegg til dokumenter som kreves i henhold til andre bestemmelser,
skal følgende dokumenter bringes med i førerhuset på transportenheten:

a) De transportdokumentene som er foreskrevet i 5.4.1 og som skal
omfatte alt det farlige godset som transporteres.

b) De skriftlige instruksjonene (transportuhellskort) som er foreskrevet
i 5.4.3;

c) (Reservert)

d) Dokument hvor det er mulig å identifisere kjøretøyets mannskap.
Identifikasjonsdokumentet skal inneholde bilde og være i samsvar med
1.10.1.4.

8.1.2.2

Dersom bestemmelsene i ADR krever at følgende dokumenter skal utstedes,
skal de også bringes med i førerhuset på transportenheten:

a) Godkjenningsattesten som det er vist til i 9.1.3 for hver
transportenhet eller del av denne;

b) Førerens kompetansebevis som er foreskrevet i 8.2.1;

c) En kopi av godkjenningen fra vedkommende myndighet når det kreves i
henhold til 5.4.1.2.1 c) eller d) eller 5.4.1.2.3.3.

8.1.2.3

De skriftlige instruksjonene (transportuhellskortene) som angitt i 5.4.3
skal oppbevares i førerhuset på en måte så de er lette å finne.

8.1.2.4

(Slettet)

8.1.3 Faresedler og merking

Transportenheter som transporterer farlig gods skal ha faresedler og
merking i samsvar med kapittel 5.3.

8.1.4 Brannslukkingsmateriell

8.1.4.1

Etterfølgende tabell angir minstekravene til bærbare
brannslukkingsapparater for brannklassene [1]_ A, B og C gjeldende for
transportenheter, med unntak av de som er nevnt i 8.1.4.2, som
transporterer farlig gods:

+------------+------------+------------+----------------+------------+
| **(1)**    | **(2)**    | **(3)**    | **(4)**        | **(5)**    |
|            |            |            |                |            |
| **Transp   | **Minste   | **Minste   | **Minst ett    | **Minst    |
| ortenheter | antall     | samlede    | apparat i      | ett        |
| med        | branns     | kapasitet  | kolonne 2 skal | apparat i  |
| største    | lukkings-a | per        | være egnet for | kolonne 2  |
| tillatte   | pparater** | transp     | bekjempning av | skal ha en |
| t          |            | ortenhet** | brann i motor  | kapasitet  |
| otalvekt** |            |            | eller          | på         |
|            |            |            | førerhus.      | minst:**   |
|            |            |            | Dette skal ha  |            |
|            |            |            | en kapasitet   |            |
|            |            |            | på minst:**    |            |
+------------+------------+------------+----------------+------------+
| £ 3,5 tonn | 2          | 4 kg       | 2 kg           | 2 kg       |
+------------+------------+------------+----------------+------------+
| > 3,5 tonn | 2          | 8 kg       | 2 kg           | 6 kg       |
| £ 7,5 tonn |            |            |                |            |
+------------+------------+------------+----------------+------------+
| > 7,5 tonn | 2          | 12 kg      | 2 kg           | 6 kg       |
+------------+------------+------------+----------------+------------+
| De         |            |            |                |            |
| oppgitte   |            |            |                |            |
| k          |            |            |                |            |
| apasiteter |            |            |                |            |
| er for     |            |            |                |            |
| pulve      |            |            |                |            |
| rapparater |            |            |                |            |
| (eller     |            |            |                |            |
| t          |            |            |                |            |
| ilsvarende |            |            |                |            |
| kapasitet  |            |            |                |            |
| for et     |            |            |                |            |
| hvert      |            |            |                |            |
| annet      |            |            |                |            |
| egnet      |            |            |                |            |
| sluk       |            |            |                |            |
| kemiddel). |            |            |                |            |
+------------+------------+------------+----------------+------------+

8.1.4.2

Transportenheter som transporterer farlig gods i henhold til 1.1.3.6
skal være utstyrt med ett håndslokkeapparat for brannklassene\ :sup:`1`
A, B og C, som minst inneholder 2 kg tørt pulver (eller tilsvarende
kapasitet for andre egnede slokkemidler).

8.1.4.3

Slokkemidlet skal være egnet for bruk på kjøretøyer og
håndslokkeapparatene skal tilfredsstille relevante krav i standard EN 3
Portable fire extinguisher, Part 7 (EN 3-7:2004+A1:2007).

Dersom kjøretøyet er utstyrt med en fast montert brannslokker, enten
automatisk eller som kan utløses manuelt på en enkel måte, for å slokke
brann i motorrommet, trenger ikke håndslokkeapparatene være egnet for
bekjempning av brann i motorrommet. Slokkemidlene skal ikke kunne
utvikle giftige gasser som kan komme inn i førerhuset under påvirkning
av varmen fra brannen.

8.1.4.4

Brannslukkingsapparater i samsvar med bestemmelsene i 8.1.4.1 eller
8.1.4.2 ovenfor skal utstyres med en plombe som gjør det mulig å
verifisere at de ikke har blitt brukt.

Brannslukkingsapparater skal gjennomgå inspeksjoner i samsvar med
autoriserte nasjonale standarder for å garantere deres funksjonelle
sikkerhet. De skal være påført et merke som viser at de er i samsvar med
en standard som er godkjent av vedkommende myndighet, og med en påskrift
som minst viser dato (måned, år) for neste inspeksjon eller maksimalt
tillatte bruksperiode.

8.1.4.5

Håndslokkeapparatene skal være plassert lett tilgjengelig for
kjøretøyets mannskap. Plasseringen skal være slik at apparatene er
beskyttet mot værpåvirkning på en slik måte at sikkerheten ved bruk ikke
blir påvirket.

Under transport skal ikke datoen påkrevd i 8.1.4.4 ha løpt ut.

8.1.5 Øvrig utstyr og utstyr for personlig beskyttelse

8.1.5.1

Alle transportenheter som transporterer farlig gods skal være utstyrt
med utstyr for generell og personlig beskyttelse i henhold til 8.1.5.2.
Utstyret skal velges i henhold til nummeret på fareseddelen for det
farlige godset som transporteres. Nummeret på faresedlene finnes i
transport-dokumentet.

8.1.5.2

Følgende utstyr skal medbringes i alle transportenheter:

– Minst en stoppekloss pr. kjøretøy av egnet størrelse for kjøretøyets
vekt og hjuldiameter;

– To frittstående varselsignaler;

– Øyeskyllemiddel [2]_; og

**og for hvert medlem av kjøretøyets mannskap**

– Egnet varselvest eller varselklær (f.eks. som beskrevet i europeisk
standard EN ISO 20471);

– Lommelykt i henhold til bestemmelsen i 8.3.4;

– Ett par beskyttelseshansker; og

– Øyebeskyttelse (eks. beskyttelsesbriller).

8.1.5.3

Tilleggsutstyr for enkelte klasser:

– En fluktmaske [3]_ for alle kjøretøyets mannskap skal medbringes på
transportenheten ved transport merket med fareseddelnummer 2.3 eller
6.1;

– En spade [4]_;

– Tetning for sluk\ :sup:`2`;

– Oppsamlingsbeholder\ :sup:`2`.

[start kap]

Kapittel 8.2

Bestemmelser om opplæring av kjøretøymannskaper

8.2.1 Omfang og alminnelige bestemmelser om føreropplæring

8.2.1.1

Førere av kjøretøy som transporterer farlig gods skal ha kompetansebevis
utstedt av vedkommende myndighet. Kompetansebeviset skal bekrefte at de
har deltatt på et opplæringskurs og bestått en prøve i de spesielle
bestemmelser som skal være oppfylt under transport av farlig gods.

8.2.1.2

Førere av kjøretøyer som transporterer farlig gods skal gjennomgå et
grunnleggende opplæringskurs. Opplæringen skal gis i form av et kurs som
er godkjent av vedkommende myndighet. Hovedhensikten med opplæringen er
å gjøre førere oppmerksom på de farer som er forbundet med transport av
farlig gods, samt å gi dem de nødvendige, grunnleggende kunnskaper for å
redusere sannsynligheten for at et uhell vil inntreffe samt, om et uhell
likevel skulle inntreffe, være kvalifisert til å ta de nødvendige
forholdsregler for å begrense omfanget av ulykken av hensyn til egen
såvel som publikums sikkerhet og til miljøet. Denne opplæringen, som
skal inneholde individuelle praktiske øvelser, skal utgjøre den
grunnleggende opplæring for alle kategorier av førere og omfatte minst
de emnene som er definert i 8.2.2.3.2. Vedkommende myndighet kan
godkjenne grunnleggende opplæringskurs som er begrenset til spesifikt
farlig gods eller til en spesifikk klasse eller klasser. Disse
begrensede grunnleggende opplæringskursene skal ikke gi rett til å gå på
opplæringskursene som det refereres til i 8.2.1.4.

8.2.1.3

Førere av kjøretøyer eller MEMUer som transporterer farlig gods i faste
tanker eller løstanker med volum over 1 m\ :sup:`3`, førere av
batterikjøretøyer med samlet volum over 1 m\ :sup:`3`, og førere av
kjøretøyer eller MEMUer som transporterer farlig gods i tankcontainere,
multimodale tanker eller MEGCer med individuelt volum over 3 m\ :sup:`3`
på en transportenhet, skal gjennomgå et spesialiseringskurs for
transport i tanker som omfatter minst de emnene som er definert i
8.2.2.3.3. Vedkommende myndighet kan godkjenne tankspesialiseringskurs
som er begrenset til spesifikt farlig gods eller til en spesifikk klasse
eller klasser. Disse begrensede tankspesialiseringskursene skal ikke gi
rett til å gå på kursene som det refereres til i 8.2.1.4.

8.2.1.4

Førere av kjøretøyer som transporterer farlig gods i klasse 1, unntatt
stoffer og gjenstander i klasse 1.4 forenlighetsgruppe S, eller klasse 7
skal gå på spesialiseringskurs som omfatter minst de emnene som er
definert i 8.2.2.3.4 eller 8.2.2.3.5, etter relevans.

8.2.1.5

Alle opplæringskurs, praktiske øvelser og prøver samt vedkommende
myndighets rolle skal være i samsvar med bestemmelsene i 8.2.2.

8.2.1.6

Alle kompetansebevis som oppfyller kravene i dette avsnittet og som er
utstedt av vedkommende myndighet hos en kontraherende part skal, så
lenge de er gyldige, godtas av vedkommende myndigheter hos andre
kontraherende parter.

8.2.2 Spesielle bestemmelser om føreropplæring

8.2.2.1

De nødvendige kunnskaper og ferdigheter skal gis ved opplæring som
omfatter teorikurser og praktiske øvelser. Kunnskapene skal prøves ved
en avsluttende prøve.

8.2.2.2

Den som står for opplæringen, skal sørge for at opplæringsinstruktørene
har god kunnskap om og tar hensyn til den seneste utvikling med hensyn
til regelverk og opplæringskrav i forbindelse med farlig gods.
Opplæringen skal være praksisrettet. Opplæringen skal være i samsvar med
godkjenningen som er referert i 8.2.2.6 og de emnene som er listet i
8.2.2.3.2 til 8.2.2.3.5. Opplæringen skal også inkludere individuelle
øvelser (se 8.2.2.3.8).

8.2.2.3 Opplæringens struktur

8.2.2.3.1

Opplæring skal gis i form av et grunnleggende kurs og, når dette kreves,
spesialiseringskurs. Grunnleggende og spesialiseringsopplæring kan gis
som sammensatte kurs til samme tid og av den samme kursarrangør.

8.2.2.3.2

Det grunnleggende kurset skal minst omfatte følgende emner:

a) Alminnelig bestemmelser om transport av farlig gods;

b) De viktigste farene;

c) Informasjon om beskyttelse av miljøet gjennom kontrollen med
overføringene av avfall;

d) Forebyggende tiltak og sikkerhetstiltak tilpasset de forskjellige
faretypene;

e) Opptreden i tilfelle ulykke (førstehjelp, trafikksikkerhet,
grunnleggende kunnskap om bruk av verneutstyr, skriftlige instruksjoner
etc.);

f) Merking og faresedler samt merking med oransje skilt;

g) Hva bilføreren skal gjøre og ikke skal gjøre ved transport av farlig
gods;

h) Formålet med kjøretøyets tekniske utstyr og hvordan det betjenes;

i) Forbud mot samlasting av forskjellig last i samme kjøretøy eller
container;

j) Forholdsregler som må treffes under lasting og lossing av farlig
gods;

k) Alminnelig informasjon om sivilrettslig ansvar;

l) Informasjon om multimodale transportoperasjoner;

m) Håndtering og stuing av kolli;

n) Tunnelrestriksjoner og opptreden i tunnel (forebygging av hendelser,
sikkerhet, tiltak ved brann eller andre nødsituasjoner, etc);

o) Bevissthet om sikring (security).

8.2.2.3.3

Emner som skal omfattes av spesialiseringskurs for transport i tanker,
er minst:

a) Kjøretøyenes oppførsel på vegen, inklusive bevegelser i lasten;

b) Spesielle krav til kjøretøyene;

c) Alminnelig kunnskap om de forskjellige systemer for fylling og
lossing;

d) Spesielle tilleggsbestemmelser om bruken av disse kjøretøyene
(godkjenningsattester, godkjenningsmerker, fareskilt og merking med
oransje skilt etc.).

8.2.2.3.4

Emner som skal dekkes av spesialiseringskurs for transport av stoffer og
gjenstander av klasse 1, er minst:

a) Spesifikke faremomenter knyttet til eksplosive og pyrotekniske
stoffer og gjenstander;

b) Spesielle bestemmelser om samlasting av forskjellige stoffer og
gjenstander av klasse 1.

8.2.2.3.5

Emner som skal dekkes av spesialiseringskurs for transport av
radioaktivt materiale av klasse 7, er minst:

a) Spesifikke faremomenter forbundet med ioniserende stråling;

b) Spesielle bestemmelser om emballering, håndtering, samlasting og
stuing av radioaktivt materiale;

c) Spesielle tiltak som må treffes i tilfelle ulykke hvor radioaktivt
materiale er involvert.

8.2.2.3.6

En undervisningstime er forutsatt å vare 45 minutter.

8.2.2.3.7

Normalt tillates bare åtte undervisningstimer i løpet av en dag på
kurset.

8.2.2.3.8

De individuelle, praktiske øvelsene skal foregå i tilknytning til den
teoretiske opplæringen og skal minst omfatte førstehjelp, brannslukking
og opptreden ved uhell/ulykke.

8.2.2.4 Program for førstegangsopplæring

8.2.2.4.1

Minste varighet for den teoretiske delen av alle førstegangskurs eller
del av kombinert kurs skal være som følger:

+------------------------------------------------+---------------------+
| Grunnleggende kurs                             | 18                  |
|                                                | undervisningstimer  |
+------------------------------------------------+---------------------+
| Spesialiseringskurs for transport i tanker     | 12                  |
|                                                | undervisningstimer  |
+------------------------------------------------+---------------------+
| Spesialiseringskurs for transport av stoffer   | 8                   |
| og gjenstander av klasse 1                     | undervisningstimer  |
+------------------------------------------------+---------------------+
| Spesialiseringskurs for transport av           | 8                   |
| radioaktivt materiale av klasse 7              | undervisningstimer  |
+------------------------------------------------+---------------------+

For førstegangs grunnleggende kurs og spesialiseringskurs for transport
i tanker kreves ytterligere undervisningstimer for de praktiske øvelsene
som er omtalt i 8.2.2.3.8, antallet timer vil variere avhengig av antall
førere som deltar i opplæringen.

8.2.2.4.2

Samlet varighet for et kombinert kurs kan bestemmes av vedkommende
myndighet som skal bibeholde varigheten for det grunnleggende kurset og
spesialiseringskurset for tanker, men kan supplere det med
spesialiseringskurs av kortere varighet for klassene 1 og 7.

8.2.2.5 Program for oppfriskningskurs

8.2.2.5.1

Oppfriskningskurs skal gjennomføres med jevne mellomrom for å oppdatere
bilførernes kunnskaper, de skal dekke ny utvikling innen teknologi,
regelverk og produkter.

8.2.2.5.2

Varigheten av oppfriskningskurs, inkludert individuelle praktisk
opplæring skal være minst 2 dager for sammensatte kurs eller minst
halvparten av varigheten for det tilsvarende grunnleggende
førstegangskurs eller førstegangs spesialiseringskurs, som spesifisert i
8.2.2.4.1.

8.2.2.5.3

En fører kan erstatte et oppfriskningskurs og prøve med tilsvarende
førstegangskurs og prøve.

8.2.2.6 Godkjenning av opplæring

8.2.2.6.1

Opplæringskursene skal være godkjent av vedkommende myndighet.

8.2.2.6.2

Godkjenning skal bare gis når det foreligger skriftlig søknad.

8.2.2.6.3

Følgende dokumenter skal være vedlagt godkjenningssøknaden:

a) Et detaljert opplæringsprogram som spesifiserer de emnene det vil bli
undervist i med angivelse av tidsplan og læremetoder som tenkes anvendt;

b) Lærerpersonalets kvalifikasjoner og virkeområder;

c) Opplysninger om de lokalene hvor undervisningen foregår,
undervisningsmateriell og anlegg for praktiske øvelser;

d) Betingelsene for kursdeltakerne, slik som deltakerantall.

8.2.2.6.4

Vedkommende myndighet skal organisere tilsyn med opplæring og avleggelse
av prøver.

8.2.2.6.5

Godkjenningen gis skriftlig av vedkommende myndighet og skal være
knyttet til følgende betingelser:

a) Opplæringen skal gis i samsvar med søknadsdokumentene;

b) Vedkommende myndighet skal ha adgang til å sende personer med
fullmakt til å være til stede under undervisningen og når prøver
avlegges;

c) Vedkommende myndighet skal få melding på forhånd om når og hvor de
enkelte opplæringskurs skal avholdes;

d) Godkjenningen kan trekkes tilbake dersom godkjenningsbetingelsene
ikke blir oppfylt.

8.2.2.6.6

Godkjenningsdokumentene skal angi om det dreier seg om grunnleggende
kurs, spesialiseringskurs, førstegangskurs eller oppfriskningskurs og om
de er begrenset til spesifikt farlig gods eller en spesifikk klasse
eller klasser.

8.2.2.6.7

Dersom opplæringsinstitusjonen, etter at opplæringskurset er blitt
godkjent, ønsker å gjøre forandringer med hensyn til detaljer som var
relevante ved godkjenningen, skal den søke vedkommende myndighet om
tillatelse på forhånd. Dette gjelder i særlig grad for endringer som har
med opplæringsprogrammet å gjøre.

8.2.2.7 Avsluttende prøver

8.2.2.7.1 Avsluttende prøve for det grunnleggende kurset

8.2.2.7.1.1

Etter at det grunnleggende kurset, inklusive de praktiske øvelsene, er
fullført, skal det avholdes en avsluttende prøve.

8.2.2.7.1.2

Ved prøven skal kandidaten vise at han har slik kunnskap, innsikt og
ferdighet som yrkesfører av kjøretøy ved transport av farlig gods som
det grunnleggende kurset skal gi.

8.2.2.7.1.3

For dette formål skal vedkommende myndighet, eller den
prøveinstitusjonen som vedkommende myndighet har godkjent, utarbeide en
liste med spørsmål knyttet til de emnene som er sammenfattet i
8.2.2.3.2. Spørsmålene ved den avsluttende prøven skal tas fra denne
listen. Kandidatene skal ikke vite noe på forhånd om de spørsmålene som
er valgt fra listen.

8.2.2.7.1.4

Når flere kurs er kombinert i ett, kan det gis en enkelt avsluttende
prøve.

8.2.2.7.1.5

Hver vedkommende myndighet skal føre tilsyn med måten den avsluttende
prøven gjennomføres på, inkludert om nødvendig, infrastruktur og
organisering av elektronisk eksamen i samsvar med 8.2.2.7.1.8, dersom
dette skal gjennomføres.

8.2.2.7.1.6

Den avsluttende prøven skal være i form av en skriftlig prøve eller en
kombinasjon av skriftlig og muntlig prøve. Hver kandidat skal svare på
minst 25 skriftlige spørsmål for grunnleggende kurs. Eksamen for
oppfriskningskurs skal inneholde minst 15 spørsmål. Prøvenes varighet
skal være minst henholdsvis 45 minutter og 30 minutter. Spørsmålene kan
ha varierende vanskelighetsgrad, og de kan gis forskjellige vekttall.

8.2.2.7.1.7

Enhver eksamen skal gjennomføres under tilsyn. Enhver manipulering og
juks skal utelukkes så langt det lar seg gjøre. Det skal sikres
autentisering av kandidaten. Alle eksamensdokumenter skal registreres og
lagres som utskrift i papirversjon eller som en elektronisk fil.

8.2.2.7.1.8

Skriftlig eksamen kan gjennomføres, helt eller delvis, som en
elektronisk eksamen, hvor svarene registreres og evalueres ved bruk av
elektronisk databehandling (EDB), forutsatt at følgende krav er oppfylt:

a) Maskinvaren og programvaren skal være kontrollert og akseptert av
vedkommende myndighet;

b) Den tekniske funksjonen skal være forsvarlig sikret. Det skal være
ordninger for om og hvordan eksamen kan fortsette i tilfelle feil på
utstyr og applikasjoner. Ingen hjelpemidler skal være tilgjengelig på
inndataenhetene (for eksempel elektronisk søkefunksjon), utstyret som
tilbys skal ikke tillate at kandidaten kan kommunisere med noe annet
utstyr i løpet av eksamen;

c) Endelig innlevering fra hver kandidat skal registreres. Fastsettelse
av resultatet skal være transparent;

d) Elektroniske medier kan bare benyttes dersom de er framskaffet av
eksamensorganet. Kandidaten skal ikke kunne legge inn ytterligere
informasjon på de utleverte elektroniske mediene, det skal kun være
mulig for kandidaten å besvare de spørsmål som stilles.

8.2.2.7.2 Avsluttende prøve for spesialiseringskurs for transport i
tanker eller for transport av eksplosive stoffer og gjenstander i klasse
1 eller radioaktivt materiale i klasse 7.

8.2.2.7.2.1

Etter å ha gått opp til den avsluttende prøven på det grunnleggende
kurset og etter å ha deltatt på spesialiseringskurset for transport i
tanker eller for transport av stoffer og gjenstander i klasse 1 eller
radioaktive materialer i klasse 7, skal kandidaten gis adgang til den
tilsvarende avsluttende prøven.

8.2.2.7.2.2

Denne avsluttende prøven skal avholdes og være under tilsyn på samme
grunnlag som beskrevet i 8.2.2.7.1. Spørsmålene skal referere seg til
emnene som er listet i henholdsvis 8.2.2.3.3, 8.2.2.3.4 eller 8.2.2.3.5.

8.2.2.7.2.3

Det skal stilles minst 15 spørsmål knyttet til hvert av
spesialiseringskursene. Dersom det gjelder eksamen etter
oppfriskningskurs skal det stilles minst 10 spørsmål. Varigheten av
disse eksamenene skal som minimum være minst henholdsvis 30 og 20
minutter.

8.2.2.7.2.4

Dersom eksamen baseres på ett begrenset grunnleggende kurs så begrenses
eksamen i spesialiseringskurset til det samme omfanget.

8.2.2.8 Kompetansebevis

8.2.2.8.1

Kompetansebeviset som det vises til i 8.2.1.1 skal utstedes:

a) Etter fullført grunnleggende opplæringskurs, forutsatt at kandidaten
har bestått den avsluttende prøven i henhold til 8.2.2.7.1;

b) Når det er aktuelt, etter fullført spesialiseringskurs for transport
i tanker eller transport av eksplosive stoffer eller gjenstander i
klasse 1 eller av radioaktive materialer i klasse 7, eller etter å ha
tilegnet seg den kunnskapen som er vist til i spesiell bestemmelse S1 og
S11 i kapittel 8.5, forutsatt at kandidaten har bestått den avsluttende
prøven i henhold til 8.2.2.7.2;

c) Dersom aktuelt, etter fullført begrenset grunnleggende eller
begrenset tankspesialiseringskurs, dersom kandidaten har bestått eksamen
i henhold til 8.2.2.7.1 eller 8.2.2.7.2. Kompetansebeviset som utstedes
skal tydelig vise dets begrensede gyldighet til relevant farlig gods
eller klasse(r).

8.2.2.8.2

Kompetansebeviset skal være gyldig i 5 år fra den dato som føreren har
bestått førstegangs grunnleggende eller førstegangs sammensatt eksamen.

Kompetansebeviset skal fornyes dersom føreren fremlegger kursbevis for
oppfriskningskurs i henhold til 8.2.2.5 og har bestått eksamen i henhold
til 8.2.2.7 i følgende tilfeller:

a) I løpet av 12 måneder før kompetansebeviset utløper. Vedkommende
myndighet skal utstede et nytt kompetansebevis for 5 år fra utløpsdatoen
for forrige kompetansebevis;

b) Før 12 måneder før utløpet av kompetansebeviset. Vedkommende
myndighet skal utstede et nytt kompetansebevis for 5 år fra den dato som
oppfriskningsprøven er bestått.

Dersom en fører utvider omfanget av sitt kompetansebevis i
gyldighetsperioden ved å oppfylle kravene i 8.2.2.8.1 b) og c) skal
gyldigheten av det nye kompetansebeviset være den samme som det forrige
kompetansebeviset. Når en fører har bestått en spesialiseringseksamen
skal spesialiseringen være gyldig til utløpet av kompetansebeviset.

8.2.2.8.3

Kompetansebeviset skal ha layout som modellen vist i 8.2.2.8.5.
Dimensjonene skal være i henhold til ISO 7810:2003 ID-1 og det skal være
laget av plast. Fargen skal være hvit med svarte bokstaver og tall. Det
skal ha en tilleggssikkerhet i form av hologram, UV-merking eller
guillochering.

8.2.2.8.4

Kompetansebeviset skal utstedes på et av språk(ene) som brukes av
vedkommende myndighet i utstederlandet og hvis dette ikke er engelsk,
fransk eller tysk, skal tittelen på kompetansebeviset, tittelen på punkt
8 og titlene på baksiden også være på engelsk, fransk eller tysk.

8.2.2.8.5

Layout for kompetansebevis for førere av kjøretøy som transporterer
farlig gods:

{{{IMG CLASS="«class PDF »" REF="8-2-2-8-5.pdf"/}}}

   \* Bytt ut teksten med passende tekst

   \*\* Nasjonalitetskjennemerket; *Distinguishing sign used on vehicles
   in international traffic (for Parties to the 1968 Convention on Road
   Traffic or the 1949 Convention on Road Traffic, as notified to the
   Secretary General of the United Nations in accordance with
   respectively article 45(4) or annex 4 of these conventions).*

8.2.2.8.6

Avtalepartene skal forsyne sekretariatet for UNECE med et eksempel av
den nasjonale modellen for alle sertifikater som er tiltenkt utstedt i
samsvar med dette avsnittet. Avtalepartene skal også angi forklarende
merknader som gjør det mulig å verifisere sertifikaters samsvar med de
innsendte eksemplene. Sekretariatet skal gjøre denne informasjonen
tilgjengelig på sitt nettsted.

8.2.3 Opplæring av personell som er involvert i vegtransport av farlig
gods, unntatt førere som innehar kompetansebevis omtalt i 8.2.1.

Personer med arbeidsoppgaver som angår veitransport av farlig gods skal
ha mottatt opplæring i kravene som gjelder for transport av slikt gods
tilpasset deres ansvar og plikter i henhold til kapittel 1.3. Dette
kravet gjelder slike personer som personell ansatt hos transportøren
eller avsenderen, personell som laster og losser farlig gods, personell
ansatt hos speditører og førere av kjøretøyer andre enn de som innehar
kompetansebevis omtalt i 8.2.1, involvert i veitransport av farlig gods.

[start kap]

Kapittel 8.3

Forskjellige bestemmelser som kjøretøymannskapene må holde seg til

8.3.1 Passasjerer

Bortsett fra kjøretøyets mannskap får det ikke medtas passasjerer på
transportenheter som transporterer farlig gods.

8.3.2 Bruk av brannslukkingsmateriellet

Kjøretøyets mannskap skal kunne bruke brannslukkingsmateriellet.

8.3.3 Forbud mot å åpne kolli

Fører eller hjelpemann får ikke åpne kolli som inneholder farlig gods.

8.3.4 Bærbare lyskilder

Den bærbare lyskilden som benyttes, skal ikke ha metalloverflater som
kan frembringe gnister.

8.3.5 Forbud mot røyking

Røyking er forbudt i nærheten av kjøretøyer og inne i kjøretøyer mens
det foregår lasthåndtering. Dette forbudet mot røyking gjelder også bruk
av elektroniske sigaretter og tilsvarende produkter.

8.3.6 Tomgangskjøring under lasting og lossing

Motoren skal være stoppet under lasting og lossing med mindre den brukes
for å drive pumper eller andre hjelpemidler ved lasting og lossing, og
da under forutsetning av at bestemmelsene i det landet kjøretøyet
befinner seg tillater en slik bruk.

8.3.7 Bruk av parkeringsbrems og stoppeklosser

Transportenhet som transporterer farlig gods skal aldri være parkert
uten at parkeringsbremsen er i funksjon. Tilhengere uten bremser skal
bli forhindret fra å bevege seg med hjelp av minst en stoppekloss som
beskrevet i 8.1.5.2.

8.3.8 Bruk av kabler

I de tilfellene hvor transporten består av et motorkjøretøy med ABS
bremsesystem og en tilhenger med maksimal masse over 3,5 tonn, skal
koblingen beskrevet i 9.2.2.6 alltid være tilkoblet mellom trekkvognen
og tilhengeren under transport.

[start kap]

Kapittel 8.4

Bestemmelser om tilsyn med kjøretøyer

8.4.1

Kjøretøy som transporterer farlig gods i de mengder som er angitt i de
spesielle bestemmelsene S1 (6) og S14 til S24 i kapittel 8.5 for et gitt
stoff i henhold til kolonne (19) i tabell A i kapittel 3.2, skal være
under tilsyn, eller kan alternativt parkeres uten tilsyn, på en sikret
lagerplass eller et sikret fabrikkområde. I mangel av slike
parkeringsmuligheter kan kjøretøyet, etter at de nødvendige
sikkerhetsforanstaltninger er truffet, parkeres på et avsides sted som
oppfyller betingelsene i (a), (b) eller (c) nedenfor:

a) En parkeringsplass som er under tilsyn av en vakt som er gjort kjent
med lastens egenskaper, og som vet hvor føreren oppholder seg;

b) En offentlig eller privat parkeringsplass, hvor det er lite
sannsynlig at transportenheten kan bli skadet av andre kjøretøyer; eller

c) Et annet egnet sted, adskilt fra hovedvei og boliger, og hvor
publikum normalt ikke passerer eller samler seg.

Parkeringsplass som er nevnt i (b) får bare benyttes om et sted som
svarer til beskrivelsen i (a) ikke er tilgjengelig, og parkeringsplass
som nevnt i (c) får bare benyttes om steder som svarer til beskrivelsene
i (a) og (b) ikke er tilgjengelige.

8.4.2

Lastede MEMUer skal være under tilsyn, eller kan alternativt parkeres
uten tilsyn på en sikret lagerplass eller et sikret fabrikkområde. Tomme
rengjorte MEMUer er unntatt fra denne bestemmelsen.

[start kap]

Kapittel 8.5

Tilleggsbestemmelser som gjelder visse klasser eller stoffer

I tillegg til bestemmelsene i kapitlene 8.1 til 8.4, skal følgende
bestemmelser gjelde når det er henvist til dem i kolonne (19) i tabell A
i kapittel 3.2 ved transport av angjeldende stoffer eller gjenstander.
Dersom det er motstrid i forhold til bestemmelsene i kapittel 8.1 til
8.4, har bestemmelsene i dette kapitlet prioritet.

S1: Bestemmelser som gjelder transport av eksplosive stoffer og
gjenstander (Klasse 1)

**1. Spesialopplæring av bilførere**

Dersom en bilfører, i samsvar med andre bestemmelser som gjelder i
landet til en kontraherende part, har fulgt tilsvarende opplæring som er
organisert på en annen måte eller for et annet formål, og som omfatter
emnene beskrevet i 8.2.2.3.4, kan spesialkurset helt eller delvis
utelates.

**2. Godkjent tjenestemann**

Dersom det følger av nasjonale bestemmer, kan vedkommende myndighet i et
land som er kontraherende part, kreve at en godkjent tjenestemann følger
med i kjøretøyet for transportørens regning.

**3. Forbud mot røyking, varme og åpen flamme**

Røyking, bruk av ild eller åpen flamme er forbudt på kjøretøyer som
transporterer stoffer og gjenstander av klasse 1, i nærheten av dem, og
mens disse stoffene og gjenstandene lastes og losses. Forbudet mot
røyking gjelder også bruk av elektroniske sigaretter og tilsvarende
produkter.

**4. Sted for lasting og lossing**

a) Lasting eller lossing av stoffer og gjenstander av klasse 1 skal ikke
foretas på offentlig sted i tettbygd strøk uten særskilt tillatelse fra
vedkommende myndigheter.

b) Lasting eller lossing av stoffer og gjenstander av klasse 1 på
offentlig sted utenfor tettbygd strøk uten forhåndsmelding til
vedkommende myndighet er ikke tillatt, med mindre lastingen eller
lossingen er tvingende nødvendige av sikkerhetsmessige årsaker.

c) Dersom det av en eller annen grunn er nødvendig å foreta håndtering
på offentlig sted, skal stoffer og gjenstander av forskjellige slag
holdes atskilt i henhold til faresedlene.

d) Dersom kjøretøyer som transporterer stoffer og gjenstander av klasse
1 er nødt til å stoppe for lasting eller lossing på offentlig sted, skal
det være en avstand på minst 50 m mellom kjøretøyene når de står stille.
Denne avstanden gjelder ikke for kjøretøy som tilhører samme
transportenhet.

**5. Konvoier**

a) Når kjøretøyer som transporterer stoffer og gjenstander av klasse 1
kjører i konvoi, skal det være en avstand på minst 50 m mellom hver
transportenhet.

b) Vedkommende myndighet kan fastsette regler for rekkefølgen eller
sammensetningen av konvoier.

**6. Tilsyn med kjøretøyer**

Bestemmelsene i kapittel 8.4 skal bare gjelde for stoffer og gjenstander
av klasse 1 når den totale masse av eksplosivt stoff som transporteres
på et kjøretøy, overstiger verdiene under:

+-------------------------------------------------------------+--------+
| Faregruppe 1.1:                                             | 0 kg   |
+-------------------------------------------------------------+--------+
| Faregruppe 1.2:                                             | 0 kg   |
+-------------------------------------------------------------+--------+
| Faregruppe 1.3: forenlighetsgruppe C                        | 0 kg   |
+-------------------------------------------------------------+--------+
| Faregruppe 1.3: unntatt forenlighetsgruppe C                | 50 kg  |
+-------------------------------------------------------------+--------+
| Faregruppe 1.4: unntatt de som listet nedenfor              | 50 kg  |
+-------------------------------------------------------------+--------+
| Faregruppe 1.5:                                             | 0 kg   |
+-------------------------------------------------------------+--------+
| Faregruppe 1.6:                                             | 50 kg  |
+-------------------------------------------------------------+--------+
| Stoffer og gjenstander i faregruppe 1.4 med UN nummer 0104, | 0 kg   |
| 0237, 0255, 0267, 0289, 0361, 0365, 0366, 0440, 0441, 0455, |        |
| 0456, 0500, 0512 og 0513:                                   |        |
+-------------------------------------------------------------+--------+

Ved samlasting gjelder verdiene for det stoffet eller artikkelen med den
laveste verdien for hele lasten.

I tillegg skal disse stoffene og gjenstandene, når de er underlagt
bestemmelsene i 1.10.3, hele tiden være under tilsyn i samsvar med
sikringsplanen i 1.10.3.2, for å hindre eventuell ondsinnet handling, og
for å kunne varsle føreren og vedkommende myndighet i tilfelle av tap
eller brann.

Tom, ikke rengjort emballasje er unntatt fra denne bestemmelsen.

**7. Låsing av kjøretøy**

Dører og kapell over lasterom på EX/II kjøretøy, og alle åpninger til
lasterommet på EX/III kjøretøy som transporterer stoffer og gjenstander
av klasse 1, skal være låst under transport, med unntak for perioden med
lasting og lossing.

S2: Tilleggsbestemmelser som gjelder transport av brannfarlige væsker
eller gasser

1. Bærbare lyskilder

Ingen må gå inn i lasterommet på lukkete kjøretøyer som transporterer
væsker med flammepunkt som ikke er over 60 °C, eller brannfarlige
stoffer eller gjenstander av klasse 2, med bærbar lyskilde annet enn
bærbar lyskilde som er konstruert og utført slik at den ikke kan antenne
eventuell brannfarlig damp eller gass som kan ha trengt inn i
kjøretøyets rom.

2. Bruk av drivstoffbasert tilleggsvarmer under lasting og lossing

Drivstoffbasert tilleggsvarmer på kjøretøyer av type FL (se del 9) får
ikke være i gang under lasting og lossing og på opplastingssteder.

3. Forholdsregler mot elektrostatisk oppladning

På kjøretøyer av type FL (se del 9) skal det etableres god, elektrisk
kontakt til jord fra kjøretøyets understell før tanker fylles eller
tømmes. I tillegg skal påfyllingshastigheten være begrenset.

S3: Spesielle bestemmelser om transport av infeksjonsfremmende stoffer

Bestemmelsene i kolonnene (2), (3) og (5) i tabellen i 8.1.4.1 samt
bestemmelsen i 8.3.4 gjelder ikke.

S4:

Se 7.1.7

**ANM:** Spesiell bestemmelse S4 gjelder ikke for stoffene listet i
3.1.2.6 når disse er stabilisert ved tilsetting av kjemiske inhibitorer
slik at SADT er større enn 50 °C. I slike tilfeller kan det kreves
temperaturkontroll på transportstrekningen dersom temperaturen kan
overstige 55 °C.

S5: Spesielle bestemmelser for transport av radioaktivt materiale av
klasse 7 bare i unntakskolli (UN-nr. 2908, 2909, 2910 og 2911)

Bestemmelsene om skriftlige instruksjoner (transportuhellskort) i
8.1.2.1 (b) samt bestemmelsene i 8.2.1, 8.3.1 og 8.3.4 kommer ikke til
anvendelse.

S6: Spesielle bestemmelser for transport av radioaktivt materiale av
klasse 7 som ikke er i unntakskolli

Bestemmelsene i 8.3.1 kommer ikke til anvendelse for kjøretøyer som bare
transporterer kolli, overpakninger eller containere med fareseddel
kategori I-HVIT.

Bestemmelsene i 8.3.4 kommer ikke til anvendelse dersom det ikke er
tilleggsfare.

Andre tilleggsbestemmelser eller spesielle bestemmelser

S7:

(Slettet)

S8:

Når en transportenhet er lastet med mer enn 2 000 kg av disse stoffene,
skal opphold for service så vidt mulig ikke finne sted nær boligområder
eller områder der det ofte befinner seg mennesker. Opphold av lengre
varighet i nærheten av slike områder er bare tillatt med samtykke fra
vedkommende myndigheter.

S9:

Ved transport av disse stoffene skal opphold for service så vidt mulig
ikke finne sted nær boligområder eller områder der det ofte befinner seg
mennesker. Opphold av lengre varighet i nærheten av slike områder er
bare tillatt med samtykke fra de vedkommende myndigheter.

S10:

I perioden april til oktober, skal kolliene være effektivt beskyttet mot
solens virkning når et kjøretøy står stille, f.eks. med presenninger som
er anbrakt minst 20 cm over lasten, dersom lovgivningen i det landet
hvor kjøretøyet står krever det.

S11:

Dersom en fører i samsvar med andre bestemmelser som gjelder i landet
til en kontraherende part, har fulgt tilsvarende opplæring som er
organisert på en annen måte eller for et annet formål, og som omfatter
de emnene som angitt i 8.2.2.3.5, kan spesialkurset helt eller delvis
utelates.

S12:

Dersom det samlede antall transporterte kolli som inneholder radioaktivt
materiale ikke overstiger 10, og summen av transportindekser ikke
overstiger 3 og det ikke er noen sekundærfarer, behøver ikke
bestemmelsene i 8.2.1 vedrørende føreropplæring komme til anvendelse.
Men førerne skal da få hensiktsmessig opplæring i kravene som gjelder
for transport av radioaktivt materiale, i samsvar med deres oppgaver.
Denne opplæringen skal gjøre dem oppmerksomme på strålingsfaren som er
forbundet med transport av radioaktivt materiale. Denne opplæringen skal
være bekreftet med en attest fra arbeidsgiveren. Se også 8.2.3.

S13:

(Slettet)

S14:

Bestemmelsene i kapittel 8.4 om tilsyn med kjøretøyer gjelder uansett
mengde av disse stoffene i kjøretøyet.

S15:

Bestemmelsene i kapittel 8.4 om tilsyn av kjøretøyer gjelder alle
stoffer uansett mengde. Likevel behøver ikke bestemmelsene i kapittel
8.4 å komme til anvendelse dersom lasterommet er låst og kolliene som
transporteres er beskyttet på annen måte mot ulovlig lossing.

S16:

Bestemmelsene i kapittel 8.4 om tilsyn med kjøretøyer gjelder når den
samlede masse av disse stoffene i kjøretøyet overstiger 500 kg.

I tillegg skal kjøretøyer som transportere mer enn 500 kg av disse
stoffene, når de er underlagt bestemmelsene i 1.10.3, hele tiden være
under tilsyn i samsvar med sikringsplanen i 1.10.3.2, for å hindre
eventuell ondsinnet handling, og for å kunne varsle føreren og
vedkommende myndigheter i tilfelle av tap eller brann.

S17:

Bestemmelsene i kapittel 8.4 om tilsyn med kjøretøyer gjelder når den
samlede masse av disse stoffene i kjøretøyet overstiger 1.000 kg.

S18:

Bestemmelsene i kapittel 8.4 om tilsyn med kjøretøyer gjelder når den
samlede masse av slike stoffer i kjøretøyet overstiger 2.000 kg.

S19:

Bestemmelsene i kapittel 8.4 om tilsyn med kjøretøyer gjelder når den
samlede masse av slike stoffer i kjøretøyet overstiger 5.000 kg.

S20:

Bestemmelsene i kapittel 8.4 om tilsyn med kjøretøyer gjelder når den
samlede masse av disse stoffene i kjøretøyet overstiger 10.000 kg for
emballert gods eller mer enn 3000 liter i tanker.

S21:

Bestemmelsene i kapittel 8.4 om tilsyn med kjøretøyer gjelder alt
materiale, uansett masse. Bestemmelsene i kapittel 8.4 behøver likevel
ikke å følges dersom:

a) Lasterommet er låst eller kolliene som transporteres er beskyttet på
annen måte mot ulovlig lossing, og

b) Doseraten ikke overstiger 5mSv/h på noe tilgjengelig sted på
kjøretøyets utvendige overflate.

I tillegg skal dette godset, når det er underlagt bestemmelsene i
1.10.3, hele tiden være under tilsyn i samsvar med sikringsplanen i
1.10.3.2, for å forhindre eventuelle ondsinnede handlinger og for å
varsle føreren og vedkommende myndigheter i tilfelle tap eller brann.

S22:

Bestemmelsene i kapittel 8.4 om tilsyn med kjøretøyer gjelder når den
samlede masse av disse stoffene i kjøretøyet overstiger 5.000 kg for
emballert gods eller mer enn 3000 liter i tanker.

S23:

Bestemmelsene i kapittel 8.4 om tilsyn med kjøretøyer gjelder når disse
stoffene er transportert i bulk eller i tank og den samlede masse eller
volum av på kjøretøyet overstiger 3.000 kg eller mer enn 3000 liter.

S24:

Bestemmelsene i kapittel 8.4 om tilsyn med kjøretøyer gjelder når den
samlede masse av disse stoffene i kjøretøyet overstiger 100 kg.

[start kap]

Kapittel 8.6

Begrensninger på transport av farlig gods i vegtunneler

8.6.1 Generelle bestemmelser

Bestemmelsene i dette kapitlet gjelder når det er lagt begrensninger på
transport av farlig gods gjennom vegtunneler i samsvar med 1.9.5.

8.6.2 Vegskilter og signaler som regulerer passasje for kjøretøyer med
farlig gods

Den tunnelkategori som vedkommende myndighet har bestemt i samsvar med
1.9.5.1 for en gitt vegtunnel i hensikt å begrense passasjen av
transportenheter med farlig gods, skal være angitt med vegskilt og
signaler som følger:

+-----------------------------------------------+----------------------+
| **Vegskilt og signaler**                      | **Tunnel kategori**  |
+===============================================+======================+
| Ingen vegskilt                                | Tunnelkategori A     |
+-----------------------------------------------+----------------------+
| Vegskilt med underskilt påført bokstaven B    | Tunnelkategori B     |
+-----------------------------------------------+----------------------+
| Vegskilt med underskilt påført bokstaven C    | Tunnelkategori C     |
+-----------------------------------------------+----------------------+
| Vegskilt med underskilt påført bokstaven D    | Tunnelkategori D     |
+-----------------------------------------------+----------------------+
| Vegskilt med underskilt påført bokstaven E    | Tunnelkategori E     |
+-----------------------------------------------+----------------------+

8.6.3 Tunnelbegrensningskoder

8.6.3.1

Begrensninger for transport av det enkelte farlige godset gjennom
tunneler er basert på den tunnelbegrensningskoden for godset som er vist
i kolonne (15) i Tabell A i kapittel 3.2. Tunnelbegrensningskoden er
plassert i parentes i nedre del av cellen. Når det står «(-)» i stedet
for en tunnelbegrensningskode er godset ikke gjenstand for noen
begrensninger; dog kan det for UN 2919 og UN 3331 være pålagt spesielle
foranstaltninger godkjent av vedkommende myndighet(er) i samsvar med
1.7.4.2.

8.6.3.2

Når en transportenhet inneholder farlig gods med forskjellige
tunnelbegrensningskoder, skal den mest restriktive koden gjelde for hele
lasten.

8.6.3.3

Farlig gods som transporteres i henhold til 1.1.3 er ikke underlagt
tunnelbegrensninger og skal ikke tas hensyn til ved bestemmelse av
tunellbegrensningskode for hele lasten på transportenheten, unntatt når
det er krav til merking av enheten i henhold til 3.4.13 som beskrevet i
3.4.14.

8.6.4 Begrensninger på transport av farlig gods i vegtunneler

Begrensninger på transport gjennom vegtunneler skal gjelde for:

– transportenheter hvor det kreves merking i henhold til 3.4.13, med
hensyn til 3.4.14, gjennom tunneler av kategori E; og

– transportenheter hvor det kreves oransje skilt i henhold til 5.3.2, i
samsvar med nedenstående tabell, når tunnelbegrensningskoden som skal
gjelde for hele lasten på transportenheten har blitt bestemt.

+----------------+-----------------------------------------------------+
| **Tunnelbe     | **Begrensning**                                     |
| grensningskode |                                                     |
| for lasten**   |                                                     |
+================+=====================================================+
| B              | Passasje forbudt i tunneler av kategori B, C, D og  |
|                | E                                                   |
+----------------+-----------------------------------------------------+
| B1000C         | Passasje forbudt i tunneler av kategori B, C, D og  |
|                | E når total netto                                   |
|                | eksplosiv masse per transportenhet overstiger 1000  |
|                | kg;                                                 |
|                | Passasje forbudt i tunneler av kategori C, D og E   |
|                | når total netto                                     |
|                | eksplosiv masse per transportenhet ikke overstiger  |
|                | 1000 kg.                                            |
+----------------+-----------------------------------------------------+
| B/D            | Passasje forbudt i tunneler av kategori B, C, D, og |
|                | E når transportert i tank;                          |
|                |                                                     |
|                | Passasje forbudt i tunneler av kategori D og E når  |
|                | transportert i annet enn tank.                      |
+----------------+-----------------------------------------------------+
| B/E            | Passasje forbudt i tunneler av kategori B, C, D, og |
|                | E når transportert i tank;                          |
|                |                                                     |
|                | Passasje forbudt i tunneler av kategori E når       |
|                | transportert i annet enn tank.                      |
+----------------+-----------------------------------------------------+
| C              | Passasje forbudt i tunneler av kategori C, D og E   |
+----------------+-----------------------------------------------------+
| C5000D         | Passasje forbudt i tunneler av kategori C, D, og E  |
|                | når total netto eksplosiv masse per transportenhet  |
|                | overstiger 5000 kg;                                 |
|                |                                                     |
|                | Passasje forbudt i tunneler av kategori D og E når  |
|                | total netto eksplosiv masse per transportenhet ikke |
|                | overstiger 5000 kg.                                 |
+----------------+-----------------------------------------------------+
| C/D            | Passasje forbudt i tunneler av kategori C, D, og E  |
|                | når transportert i tank;                            |
|                |                                                     |
|                | Passasje forbudt i tunneler av kategori D og E når  |
|                | transportert i annet enn tank.                      |
+----------------+-----------------------------------------------------+
| C/E            | Passasje forbudt i tunneler av kategori C, D, og E  |
|                | når transportert i tank;                            |
|                |                                                     |
|                | Passasje forbudt i tunneler av kategori E når       |
|                | transportert i annet enn tank.                      |
+----------------+-----------------------------------------------------+
| D              | Passasje forbudt i tunneler av kategori D og E      |
+----------------+-----------------------------------------------------+
| D/E            | Passasje forbudt i tunneler av kategori D, og E når |
|                | transportert i tank eller bulk;                     |
|                |                                                     |
|                | Passasje forbudt i tunneler av kategori E når       |
|                | transportert i annet enn tank eller bulk.           |
+----------------+-----------------------------------------------------+
| E              | Passasje forbudt i tunneler av kategori E           |
+----------------+-----------------------------------------------------+
| –              | Passasje tillatt i alle tunneler (For UN 2919 og UN |
|                | 3331, se også 8.6.3.1).                             |
+----------------+-----------------------------------------------------+

**ANM 1:** For eksempel, passasje av en transportenhet som transporterer
3000 kg total netto masse eksplosiv UN 0161 røyksvakt krutt,
klassifiseringskode 1.3C med tunnelbegrensningskode C5000D, er forbudt i
tunneler av kategori D og E.

**ANM 2:** Farlig gods pakket i begrensede mengder som transporteres i
containere eller på transportenheter merket i samsvar med IMDG-koden er
ikke underlagt begrensninger for transport gjennom tunneler av kategori
E når total brutto masse av kolli inneholdende farlig gods pakket i
begrensede mengder ikke overstiger 8 tonn per transportenhet.

.. [1]
   For definisjon av brannklassene, se standard EN 2:1992 + A1:2004
   Classification of fires

.. [2]
   Ikke nødvendig for fareseddel:1, 1.4, 1.5, 1.6, 2.1, 2.2, og 2.3.

.. [3]
   For eksempel en fluktmaske med kombinert gass-/støv filter av
   A1B1E1K1-P1 eller A2B2E2K2-P2 type som tilsvarer den som er beskrevet
   i standarden EN 14387:2004+A1:2008.

.. [4]
   Bare nødvendig for faste stoffer og væsker med fareseddel 3, 4.1,
   4.3, 8, eller 9.
