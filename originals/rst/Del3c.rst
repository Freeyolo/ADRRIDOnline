[start kap]

Kapittel 3.3

Spesielle bestemmelser som gjelder visse gjenstander eller stoffer

3.3.1

Når det fremgår av kolonne 6 i tabell A i kapittel 3.2 at en spesiell
bestemmelse skal gjelde for et stoff eller en gjenstand, er innholdet av
denne spesielle bestemmelsen slik det er gjengitt nedenfor. Når en
spesiell bestemmelse inneholder krav til merking av kolli, skal
bestemmelsene i 5.2.1.2 (a) og (b) oppfylles. Hvis den påkrevde
merkingen består av bestemte ord angitt i anførselstegn, som for
eksempel «LITIUMBATTERIER TIL KASSERING», skal størrelsen på merkingen
være minst 12 mm, dersom ikke annet er oppgitt i den spesielle
bestemmelsen eller annet sted i ADR/RID.

16

Prøver av nye eller eksisterende eksplosive stoffer eller gjenstander
får transporteres slik vedkommende myndighet bestemmer (se 2.2.1.1.3)
for formål som testing, klassifisering, forskning og utvikling,
kvalitetskontroll eller som vareprøve. Eksplosive prøver som ikke er
fuktet eller gjort ufølsomme skal være begrenset til 10 kr i små kolli
slik vedkommende myndighet bestemmer. Eksplosive prøver som er fuktet
eller gjort ufølsomme, skal være begrenset til 25 kr.

23

Selv om dette er brannfarlig stoff, er det bare farlig når det er
innesluttet og under ekstreme brannforhold.

28

Dette stoffet kan bare transporteres under bestemmelsene for klasse 3
eller 4.1 når det er emballert slik at prosentandelen av
tilsetningsstoff ikke vil falle under det som er oppgitt, på noe
tidspunkt under transport (se 2.2.3.1.1 og 2.2.41.1.18). I tilfeller
hvor tilsetningsstoffet ikke er oppgitt, skal stoffet være emballert
slik at mengden eksplosivstoff ikke overstiger oppgitt verdi.

32

Dette stoffet er ikke underlagt ADR/RID-bestemmelsene når det foreligger
i annen form.

37

Dette stoffet er ikke underlagt ADR/RID-bestemmelsene når det er belagt
(har en coating).

38

Dette stoffet er ikke underlagt ADR/RID-bestemmelsene dersom det
inneholder ikke over 0,1 % kalsiumkarbid.

39

Dette stoffet er ikke underlagt ADR/RID-bestemmelsene dersom det
inneholder mindre enn 30 % eller ikke mindre enn 90 % silisium.

43

Når disse stoffene leveres for transport som bekjempningsmidler, skal de
transporteres under den relevante posisjon som bekjempningsmiddel og i
samsvar med de relevante bestemmelsene for bekjempningsmidler, (se
2.2.61.1.10 til 2.2.61.1.11.2)

45

Antimonsulfider og oksider som inneholder ikke over 0,5 % arsenikk,
beregnet av den samlede masse, er ikke underlagt ADR/RID-bestemmelsene.

47

Jern(II)cyanider og Jern(III)cyanider er ikke underlagt
ADR/RID-bestemmelsene.

48

Transport av dette stoffet er forbudt når det inneholder mer enn 20 %
hydrogencyanid.

59

Disse stoffene er ikke underlagt ADR/RID-bestemmelsene når de inneholder
høyst 50 % magnesium.

60

Transport av dette stoffet er forbudt hvis konsentrasjonen overstiger
72 %.

61

Den tekniske betegnelsen, som skal være et supplement til varenavnet,
skal være ISO-betegnelsen (se også ISO 1750:1981 «\ *Bekjempningsmidler
og andre landbrukskjemikalier – bruksbetegnelser*\ » i endret utgave),
annen betegnelse oppført i WHO «\ *Recommended Classification of
Pesticides by Hazard and Guidelines to Classification*\ » eller navnet
på den aktive substansen (se også 3.1.2.8.1 og 3.1.2.8.1.1.)

62

Dette stoffet er ikke underlagt ADR/RID-bestemmelsene dersom det
inneholder ikke over 4 % natriumhydroksid.

65

Hydrogenperoksid i vandig løsning med mindre enn 8 % hydrogenperoksid er
ikke underlagt ADR-bestemmelsene.

66

Sinober (*Cinnabar*, kvikksølvsulfid (HgS)) er ikke underlagt
bestemmelsene i ADR/RID

103

Transport av ammoniumnitritter og blandinger av uorganisk nitritt med et
ammoniumsalt er forbudt.

105

Nitrocellulose som svarer til beskrivelsene i UN-nr. 2556 eller UN-nr.
2557 kan klassifiseres i klasse 4.1.

113

Transport av kjemisk ustabile blandinger er forbudt.

119

Som kjølemaskiner regnes maskiner og andre innretninger som er
konstruert ene og alene for å holde matvarer eller andre varer ved lav
temperatur i lukket rom, samt luftkondisjoneringsenheter. Kjølemaskiner
og komponenter til disse er ikke underlagt ADR/RID-bestemmelsene dersom
de inneholder mindre enn 12 kr gass av klasse 2, gruppe A eller O i
henhold til 2.2.2.1.3, eller mindre enn 12 liter ammoniakkløsning (UN
2672).

**ANM:** For transport, kan varmepumper betraktes som kjølemaskiner.

122

For hver av de tilordnete organiske peroksidsammensetninger er
tilleggsfare(r), (ADR: eventuelle kontroll- og faretemperaturer), samt
UN-nr. (for den beskrivende posisjonen) gitt i 2.2.52.4, 4.1.4.2
emballeringsbestemmelse IBC 520 og 4.2.5.2.6 bestemmelse T23 for
multimodal tank.

123

(Reservert)

127

Annet inert materiale eller blanding av inerte materialer får anvendes,
forutsatt at det er inert materiale med de samme flegmatiserende
egenskaper.

131

Det flegmatiserte stoffet skal være merkbart mindre følsomt enn tørt
PETN.

135

Vannfritt natriumsalt av diklorisocyanursyre tilfredsstiller ikke
kriteriene for å bli inkludert i klasse 5.1 og er ikke underlagt
ADR/RID-bestemmelsene med mindre det tilfredsstiller kriteriene for å
bli inkludert i en annen klasse.

138

pbrombensylcyanid er ikke underlagt ADR/RID-bestemmelsene.

141

Produkter som er gitt tilstrekkelig varmebehandling, slik at de ikke
innebærer noen fare under transport, er ikke underlagt
ADR/RID-bestemmelsene.

142

Ekstrahert soyamel som inneholder ikke over 1,5 % olje og 11 % fuktighet
og som i det vesentlige er fri for brannfarlige løsningsmidler, er ikke
underlagt ADR/RID-bestemmelsene.

144

Vandige løsninger som inneholder høyst 24 volumprosent alkohol er ikke
underlagt ADR/RID-bestemmelsene.

145

Alkoholholdige drikkevarer i emballasjegruppe III som transporteres i
beholdere med volum høyst 250 liter, er ikke underlagt
ADR/RID-bestemmelsene.

152

Klassifiseringen av dette stoffet vil variere med partikkelstørrelse og
emballasje, men avgrensningene er ikke fastslått eksperimentelt.
Hensiktsmessig klassifisering skal foretas i samsvar med 2.2.1.

153

Denne posisjonen kommer bare til anvendelse dersom det kan vises på
grunnlag av testing at stoffene i kontakt med vann hverken er brennbare
eller viser tegn til selvantennelse, og at den gassblandingen som
utvikles ikke er brennbar.

162

(Slettet)

163

Denne posisjonen skal ikke benyttes ved transport av stoff som er
oppført med navn i tabell A i kapittel 3.2. Stoffer som transporteres
under denne posisjonen kan inneholde inntil 20 % nitrocellulose
forutsatt at innholdet av nitrogen i nitrocellulosen ikke utgjør mer enn
12,6 % av den tørre massen.

168

Asbest som er nedsenket eller fiksert i naturlig eller kunstig
bindemiddel (som sement, plast, asfalt, kunstharpiks eller mineralsk
malm) på en slik at måte at det under transporten ikke kan slippes ut
farlige mengder asbestfiber som kan innåndes, er ikke underlagt
ADR/RID-bestemmelsene. Produktgjenstander som inneholder asbest og som
ikke kommer inn under denne bestemmelsen er heller ikke underlagt
ADR/RID-bestemmelsene når de er emballert på en slik måte at det under
transporten ikke kan slippes ut farlige mengder asbestfiber som kan
innåndes.

169

Ftalsyreanhydrid i fast form og tetrahydroftalsyreanhydrider som
inneholder ikke over 0,05 % maleinsyreanhydrid, er ikke underlagt
ADR/RID-bestemmelsene. Ftalsyreanhydrid, smeltet, ved en temperatur som
er høyere enn flammepunktet og som inneholder ikke over 0,05 %
maleinsyreanhydrid, skal klassifiseres under UN 3256.

172

Dersom et radioaktivt materiale har (en) tilleggsfare:

a) Stoffet skal tilordnes emballasjegruppe I, II eller III, hvis
relevant, ved å anvende kriteriene for emballasjegrupper gitt i del 2
som tilsvarer egenskapen til den dominerende tilleggsfaren;

b) Kolli skal merkes med faresedler for tilleggsfare tilsvarende hver
tilleggsfare som materialet har; tilsvarende store faresedler skal
påføres lasteenheter i overensstemmelse med de gjeldende bestemmelsene i
5.3.1;

c) For dokumentasjon og merking av kolli, skal varenavnet suppleres med
navnet på de ingrediensene som i størst grad bidrar til tilleggsfaren(e)
i parentes;

d) Transportdokumentet for farlig gods skal angi de nummer på
faresedlene som tilsvarer hver tilleggsfare i parentes etter
klassenummeret «7», og dersom tilordnet, emballasjegruppen som påkrevet
i 5.4.1.1.1 (d).

For emballering, se også 4.1.9.1.5.

177

Bariumsulfat er ikke underlagt ADR/RID-bestemmelsene.

178

Denne posisjonen skal bare benyttes når det i tabell A i kapittel 3.2
ikke finnes noen annen posisjon som passer, og bare med samtykke fra
vedkommende myndighet i opprinnelseslandet (se 2.2.1.1.3)

181

Kolli som inneholder slike stoffer skal være merket med fareseddel nr. 1
(se 5.2.2.2.2) med mindre vedkommende myndighet i opprinnelseslandet har
gitt tillatelse til å unnlate å påføre denne fareseddelen fordi det
foreligger testresultater som viser at stoffet i denne emballasjen ikke
har eksplosive egenskaper (se 5.2.2.1.9).

182

Gruppen alkalimetaller omfatter litium, natrium, kalium, rubidium og
cesium.

183

Gruppen jordalkalimetaller omfatter magnesium, kalsium, strontium og
barium.

186

(Slettet)

188

Celler og litiumbatterier som leveres for transport er ikke underlagt
andre bestemmelser i ADR/RID dersom følgende vilkår er oppfylt:

a) For en celle med litiummetall eller litiumlegering får
litiuminnholdet ikke være over 1 g, for en litiumioncelle eller
natriumioncelle får wattime-ytelsen ikke være over 20 Wh;

**ANM:** Når litiumbatterier i samsvar med 2.2.9.1.7 f) blir
transportert i samsvar med denne spesielle bestemmelsen, skal det totale
litiuminnholdet av alle litiummetallceller i batteriet ikke overstige
1,5 g og den totale kapasiteten av alle litiumioncellene i batteriet
skal ikke overstige 10 Wh (se spesiell bestemmelse 387).

b) For et batteri med litiummetall eller litiumlegering får det totale
litiuminnholdet ikke være over 2 g, for et litiumionbatteri eller
natriumionbatteri får wattime-ytelsen ikke være over 100Wh.
Litiumionbatterier og natriumionbatterier som transporteres i henhold
til denne bestemmelsen skal være merket med wattime-ytelse på utsiden av
omslutningen, unntatt litiumionbatterier som er produsert før 1. januar
2009;

**ANM:** Når litiumbatterier i samsvar med 2.2.9.1.7.1 (f) blir
transportert i samsvar med denne spesielle bestemmelsen, skal det totale
litiuminnholdet av alle litiummetallceller i batteriet ikke overstige
1,5 g og den totale kapasiteten av alle litiumioncellene i batteriet
skal ikke overstige 10 Wh (se spesiell bestemmelse 387).

c) Hver litiumcelle eller -batteri skal oppfylle bestemmelsene i
2.2.9.1.7.1 (a), (e), (f), når det er aktuelt, og (g). Natriumionceller
eller -batterier skal oppfylle bestemmelsene i 2.2.9.1.7.2 (a), (e) og
(f);

d) Celler og batterier som ikke er installert i utstyr skal være pakket
i inneremballasje som fullstendig omslutter cellen eller batteriet.
Celler og batterier skal være beskyttet slik at kortslutning utelukkes.
Dette inkluderer beskyttelse mot kontakt med elektrisk ledende materiale
i samme forpakning som kan føre til kortslutning. Inneremballasjen skal
pakkes i sterk ytteremballasje som oppfyller kravene i 4.1.1.1, 4.1.1.2
og 4.1.1.5;

e) Celler og batterier som er installert i utstyr skal være beskyttet
mot skade og kortslutning, og utstyret skal være utstyrt med en effektiv
beskyttelse mot utilsiktet aktivering. Dette kravet gjelder ikke for
utstyr som er tilsiktet aktive under transport
(radiofrekvensidentifikasjon (RFID)- sendere, klokker, sensorer, etc.),
og som ikke er i stand til å generere en farlig varmeutvikling. Når
batteriene er installert i utstyr skal utstyret være pakket i en sterk
ytre forpakning bestående av egnet materiale som har tilstrekkelig
styrke og utførelse i forhold til forpakningens kapasitet og tiltenkte
bruk med mindre batteriet gis tilsvarende beskyttelse av utstyret det er
installert i.

f) Hvert kolli skal merkes med batterimerket, som illustrert i 5.2.1.9.
Dette kravet gjelder ikke for:

i. kolli som kun inneholder knappeceller installert i utstyr (inkludert
kretskort); og

ii. kolli som inneholder ikke mer enn fire celler eller to batterier
installert i utstyr, når det ikke er mer enn to kolli i forsendelsen.

Når kolli er plassert i en overpakning skal enten batterimerket være
klart synlig, eller være reprodusert på utsiden av overpakningen og
overpakningen skal være merket med ordet «OVERPAKNING». Bokstavene i
merkingen «OVERPAKNING» skal være minst 12 mm høye.

**ANM:** Kolli som inneholder litiumbatterier emballert i samsvar med
bestemmelsene i del 4, kapittel 11, emballeringsbestemmelse 965 eller
968, Section 1B av ICAO Technical Instructions, påført merket vist i
5.2.1.9 (batterimerket) og fareseddelen vist i 5.2.2.2.2, modell nr. 9
A, skal ansees for å oppfylle bestemmelsene i denne spesielle
bestemmelsen

g) Bortsett fra når celler eller batterier er installert i utstyr skal
hvert kolli motstå en fallprøve på 1,2 meter i enhver orientering uten
at det oppstår skade på cellene eller batteriene kolliet inneholder,
uten at innholdet forflytter seg slik at det oppstår kontakt mellom
batterier (eller mellom celler) og uten at innholdet kommer ut; og

h) Bortsett fra når celler eller batterier er installert i utstyr eller
pakket med utstyr skal kolli ikke overstige 30 kr brutto masse.

Slik det er brukt ovenfor, og ellers i ADR/RID, betyr uttrykket «innhold
av litium», mengden (massen) av litium i anoden på en litiummetall-
eller litiumlegeringscelle. Som brukt i denne spesielle bestemmelsen,
betyr «utstyr» apparater som skal drives med elektrisk kraft levert av
cellene eller batteriene.

Det er adskilte oppføringer for litiummetallbatterier og
litiumionbatterier for å fremme spesifikke transportmåter for
batteriene, og gjøre forskjellig beredskapsinnsats mulig.

Et enkeltcellebatteri som definert i Del III i underavsnitt 38.3.2.3 i
UN Testmanualen anses som en «celle», og skal transporteres i henhold
til kravene for «celler» i denne spesielle bestemmelsen.

190

Aerosolbeholdere skal ha beskyttelse som hindrer utilsiktet utslipp.
Aerosolbeholdere med volum ikke over 50 ml som ikke har giftig innhold,
er ikke underlagt ADR/RID-bestemmelsene.

191

Små beholdere med volum ikke over 50 ml som ikke har giftig innhold, er
ikke underlagt ADR/RID-bestemmelsene.

193

Denne posisjonen skal bare brukes for gjødselblandinger basert på
ammoniumnitrat. De skal være klassifisert i henhold til prosedyrene gitt
i UN Testmanualen, del III, avsnitt 39. Gjødsel som oppfyller kriteriene
for dette UN nummeret er ikke underlagt kravene i ADR/RID.

194

For hvert av de tilordnete selvreaktive stoffer er eventuelle kontroll-
og faretemperaturer, samt UN-nr. (for den beskrivende posisjonen) gitt i
2.2.41.4.

196

Sammensetninger som i laboratorietester hverken detonerer eller
deflagrerer i kavitert tilstand, ikke reagerer når de opphetes i
innesluttet tilstand og som ikke viser noen eksplosive egenskaper kan
transporteres under denne posisjonen. Sammensetningene må også være
termisk stabile (dvs. SADT 60 °C eller høyere for et kolli på 50 kr).
Sammensetninger som ikke fyller disse kriterier skal transporteres i
samsvar med bestemmelsene for klasse 5.2, (se 2.2.52.4).

198

Nitrocelluloseløsninger som inneholder høyst 20 % nitrocellulose får
transporteres som maling, parfymeprodukter eller trykkfarge, ettersom
det passer. Se UN-nr. 1210, 1263, 1266, 3066, 3469 og 3470.

199

Blyforbindelser som har en løsbarhet på 5 % eller mindre når de er
blandet i for-holdet 1:1000 med 0,07M saltsyre og omrørt i en time ved
en temperatur på 23 °C ± 2 °C, (Se ISO 3711:1990 «\ *Lead chromate
pigments and lead chromate – molybdate pigments – Specifications and
methods of test»*) er å betrakte som uoppløselige og er ikke underlagt
bestemmelsene i ADR/RID med mindre de oppfyller kriteriene for å bli
inkludert i en annen klasse.

201

Lightere og lighter-refillere skal være i samsvar med bestemmelsene i
det landet de er fylt. De skal være utstyrt med beskyttelse som hindrer
utilsiktet utslipp. Den flytende andelen av gassen skal ikke overstige
85 % av beholderens volum ved 15 °C. Beholderne, inklusive
lukkeinnretninger, skal kunne motstå innvendig trykk tilsvarende det
dobbelte av den flytende petroleumsgassen ved 55 °C. Ventilmekanismene
og tenninnretningene skal være forsvarlig forseglet, festet med tape
eller på annen måte konstruert slik at det forebygger aktivering eller
lekkasje av innholdet under transporten. Lightere skal ikke inneholde
mer enn 10 g flytende petroleumsgass. Lighter-refiller skal ikke
inneholde mer enn 65 g flytende petroleumsgass.

**ANM:** For lightere som er samlet inn separat som avfall se kapittel
3.3 SP654.

203

Denne posisjonen skal ikke benyttes for flytende polyklorerte bifenyler,
UN-nr. 2315 og polyklorerte bifenyler i fast form, UN-nr. 3432.

204

(Slettet)

205

Denne posisjonen skal ikke benyttes for UN 3155 PENTAKLORFENOL 3155.

207

Komponenter for støping av plast kan være fremstilt av polystyren,
poly(metylmetakrylat) eller annet polymermateriale.

208

Handelskvalitet av kalsiumnitratgjødsel som i hovedsak består et av et
dobbeltsalt, (kalsiumnitrat og ammoniumnitrat) inneholdende ikke over
10 % ammoniumnitrat og minst 12 % krystallvann, er ikke underlagt
ADR/RID-bestemmelsene.

210

Toksiner fra planter, dyr eller bakterier som inneholder
infeksjonsfremmende stoffer, eller toksiner som befinner seg i
infeksjonsfremmende stoffer, skal klassifiseres i klasse 6.2.

215

Denne posisjonen gjelder bare teknisk rent stoff, eller sammensetninger
med det teknisk rene stoffet som har SADT høyere enn 75 °C, den omfatter
derfor ikke sammensetninger som er selvreaktive stoffer (for
selvreaktive stoffer, se 2.2.41.4). Homogene blandinger inneholdende
ikke mer enn 35 masseprosent azodikarbonamid og minst 65 % inert stoff
er ikke underlagt ADR med mindre de oppfyller kriterier for andre
klasser.

216

Blandinger av faste stoffer som ikke er underlagt ADR/RID-bestemmelsene
og brannfarlige væsker, får transporteres under denne posisjonen uten
forutgående klassifisering i henhold til kriteriene for klasse 4.1 under
forutsetning av at det ikke er synlig fri væske når stoffet lastes eller
når emballasjen eller lasteenheten lukkes. Forseglede forpakninger og
gjenstander inneholdende mindre enn 10 ml brannfarlig væske i
emballasjegruppe II eller III som er absorbert i et fast stoff er ikke
underlagt ADR/RID-bestemmelsene forutsatt at det ikke forekommer fri
væske i forpakningen eller gjenstanden.

217

Blandinger av faste stoffer som ikke er underlagt ADR/RID-bestemmelsene
og giftige væsker, får transporteres under denne posisjonen uten
forutgående klassifisering i henhold til kriteriene for klasse 6.1 under
forutsetning av at det ikke er synlig fri væske når stoffet lastes eller
når emballasjen eller lasteenheten lukkes. Denne posisjonen skal ikke
benyttes for faste stoffer som inneholder væske i emballasjegruppe I.

218

Blandinger av faste stoffer som ikke er underlagt ADR/RID-bestemmelsene
og etsende væsker, får transporteres under denne posisjonen uten
forutgående klassifisering i henhold til kriteriene for klasse 8 under
forutsetning av at det ikke er synlig fri væske når stoffet lastes eller
når emballasjen eller lasteenheten lukkes.

219

Genetisk modifiserte mikroorganismer (GMMOer) og genetisk modifiserte
organismer (GMOer) emballert og merket i henhold til
emballeringsbestemmelse P904 i 4.1.4.1 er ikke underlagt noen andre
bestemmelser i ADR/RID.

Hvis GMMOer eller GMOer tilfredsstiller kriteriene for tilordning til
klasse 6.1 eller 6.2 (se 2.2.61.1 og 2.2.62.1) gjelder kravene i ADR/RID
for transport av giftige stoffer eller infeksjonsfremmende stoffer.

220

Kun den tekniske betegnelsen for den brannfarlige væskekomponenten i
løsningen eller blandingen skal angis i parentes umiddelbart etter
varenavnet.

221

Stoffer som tilhører emballasjegruppe I, skal ikke tas med under denne
posisjonen.

224

Med mindre det kan vises ved testing at stoffet ikke er mer følsomt i
frossen tilstand enn i flytende tilstand, skal stoffet holdes flytende
under normal transport. Det skal ikke fryse ved temperaturer over
–15 °C.

225

Brannslukkere under denne posisjonen kan omfatte innmonterte
drivpatroner (patroner, driv som tilhører klassifiseringskode 1.4C eller
1.4S) uten endring av klassifiseringen i klasse 2, gruppe A eller O i
henhold til 2.2.2.1.3 når den totale mengde deflagrerende (drivende)
eksplosivstoff ikke overstiger 3,2 g pr. brannslukkingsenhet.
Brannslukkere skal være tilvirket, testet, godkjent og merket i samsvar
med bestemmelsene gjeldende i tilvirkningslandet.

**ANM:** «Bestemmelsene gjeldende i tilvirkningslandet» betyr de
bestemmelsene som gjelder i landet der de er tilvirket eller der de blir
brukt.

Brannslukkere under denne oppføringen inkluderer:

a) bærbare brannslukkere for manuell håndtering og betjening;

**ANM:** Denne oppføringen gjelder for bærbare brannslukkere, selv om
visse komponenter som er nødvendig for dennes funksjon (f.eks. slanger
og munnstykker) er midlertidig frakoblet, så lenge det ikke går ut over
sikkerheten hos den trykksatte beholderen med slukkemiddel, og at
brannslokkerne fortsatt identifiseres som bærbare brannslukkere.

b) brannslukkere som skal installeres i fly;

c) brannslukkere som er montert på hjul for manuell håndtering;

d) utstyr eller maskiner for brannslukning som er montert på hjul eller
på plattformer på hjul eller på enheter som transporteres som (små)
tilhengere, og

e) brannslukkere som består av et ikke-rullbart trykkfat og utstyr, og
som håndteres med for eksempel gaffeltruck eller kran når det lastes og
losses.

**ANM:** Trykkbeholdere som inneholder gasser for bruk i brannslukkere
nevnt ovenfor eller for bruk i stasjonære
brannbekjempningsinstallasjoner, skal tilfredsstille kravene i kapittel
6.2 og alle bestemmelsene som gjelder for det relevante farlige godset,
når disse trykkbeholderne blir transportert separat.

226

Sammensetninger med dette stoffet som inneholder ikke under 30 % ikke
flyktig, ikke brannfarlig flegmatiseringsmiddel, er ikke underlagt
ADR/RID-bestemmelsene.

227

Når stoffet er flegmatisert med vann og uorganisk inert materiale, får
innholdet av ureanitrat ikke overstige 75 masseprosent, og blandingen må
ikke kunne detoneres ved test type (a) i serie 1 i UN Testmanualen, Del
1.

228

Blandinger som ikke oppfyller kriteriene for brannfarlige gasser (se
2.2.2.1.5), skal transporteres under UN-nr. 3163.

230

Litiumceller og -batterier kan transporteres under denne oppføringen
dersom de oppfyller bestemmelsene i 2.2.9.1.7.1. Natriumionceller og
-batterier kan transporteres under denne oppføringen dersom de oppfyller
bestemmelsene i 2.2.9.1.7.2.

235

Denne oppføringen gjelder for gjenstander som inneholder eksplosive
stoffer i klasse 1 og som også kan inneholde farlig gods av andre
klasser. Disse gjenstandene blir brukt til å øke sikkerheten i
kjøretøyer, fartøyer og luftfartøyer – f.eks. kollisjonsputeutløsere,
kollisjonsputemoduler, beltestrammere og pyromekanisk utstyr.

236

Polyesterreparasjonssett består av to komponenter: et basismateriale
(enten klasse 3 eller klasse 4.1, emballasjegruppe II eller III) og en
aktivator (organisk peroksid). Det organiske peroksidet skal være av
type D, E eller F, uten krav om temperaturkontroll. Settet skal
tilordnes emballasjegruppe II eller III i henhold til kriteriene for
klasse 3 eller klasse 4.1 anvendt på basismaterialet.
Mengdebegrensningen som er angitt i kolonne (7a) i tabell A i kapittel
3.2, gjelder basismaterialet.

237

Membranfiltrene, inklusive papirseparatorer, belegg og
kledningsmateriale mv. som er til stede under transporten, skal ikke
kunne videreføre detonasjon i henhold til testene som er beskrevet i UN
Testmanualen, Del I, Test serie 1 (a). I tillegg kan vedkommende
myndighet fastsette, på grunnlag av egnede tester for
forbrenningshastighet og når det tas hensyn til standardtestene i UN
Testmanualen, Del III, underavsnitt 33.2, at membranfiltere av
nitrocellulose i den form de skal transporteres ikke skal være underlagt
bestemmelsene for brannfarlige faste stoffer av klasse 4.1.

238

a) Batterier kan betraktes som lekkasjesikre dersom de kan motstå
nedenstående tester med hensyn til vibrasjon og trykkforskjeller uten at
det lekker ut batterivæske. **Vibrasjonstest:** Batteriet festes støtt
med tvinger til underlaget på en vibrasjonsmaskin og utsettes for en
enkel, harmonisk svingebevegelse med amplitude 0,8 mm (totalt utslag
maks. 1,6 mm). Frekvensen varieres med 1 Hz/min mellom grenseverdiene 10
Hz og 55 Hz. Hele frekvensområdet gjennomløpes frem og tilbake i løpet
av 95±5 minutter for hver stilling batteriet monteres i
(vibrasjonsretning). Batteriet testes i tre, gjensidig perpendikulære
stillinger (inklusive med eventuelle påfyllingsåpninger og lufteåpninger
snudd opp ned) og i like lange perioder. **Trykkforskjelltest**: Når
vibrasjonstesten er fullført, lagres batteriet i seks timer ved
24 °C±4 °C og utsettes samtidig for en trykkforskjell på minst 88 kPa.
Batteriet testes i tre, gjensidig perpendikulære stillinger (inklusive
med eventuelle påfyllingsåpninger og lufteåpninger snudd opp ned) i
minst seks timer i hver stilling.

b) Lekkasjesikre batterier er ikke underlagt ADR/RID-bestemmelsene hvis
det ikke vil renne ut elektrolytt fra et revnet eller sprukket
batterihus ved 55 °C, og det ikke er fri væske som kan renne og
batteripolene er beskyttet mot kortslutning når batteriet er emballert
for transport.

239

Batterier eller celler skal ikke inneholde andre farlige stoffer enn
natrium, svovel eller natriumforbindelser (f.eks. natriumpolysulfider og
natriumtetrakloroaluminat). Batterier eller celler skal ikke leveres for
transport ved en temperatur som er slik at det finnes flytende
elementært natrium i batteriet eller cellen, med mindre vedkommende
myndighet i opprinnelseslandet har gitt tillatelse og da på de vilkår
som denne myndigheten har fastsatt. Dersom opprinnelseslandet ikke har
tiltrådt ADR/RID, må tillatelsen og vilkårene være godkjent av
vedkommende myndighet i den første kontraherende stat som forsendelsen
kommer til.

Cellene skal bestå av hermetisk tett lukkede metallhus som omslutter de
farlige stoffene fullstendig og som er utført og lukket på en slik måte
at det ikke kan skje utslipp av farlige stoffer under vanlige
transportforhold.

Batterier skal bestå av celler som er sikret og fullstendig innesluttet
i metallhus som er utført og lukket på en slik måte at det ikke kan skje
utslipp av de farlige stoffene under vanlige transportforhold.

240

(Slettet)

241

Sammensetningen skal være tilberedt slik at den forblir homogen uten å
skille seg under transporten. Sammensetninger med lavt innhold av
nitrocellulose som ikke viser farlige egenskaper når de testes for
tilbøyelighet til detonasjon, deflagrasjon eller eksplosjon under
oppvarming i lukket rom i henhold til henholdsvis test serie 1 (a), 2
(b) og 2 (c) i *UN Testmanualen*, Del I og som heller ikke er
brannfarlig fast stoff i henhold til test N.1 i *UN Testmanualen*, Del
III, underavsnitt 33.2.4 (om nødvendig skal chips knuses og siktes til
en partikkelstørrelse mindre enn 1,25 mm), er ikke underlagt
ADR/RID-bestemmelsene.

242

Svovel som er formet på en spesiell måte (f.eks. prillet, granulert,
pelletert, pastillformet eller i flak) er ikke underlagt ADR/RID.

243

Bensin til bruk i eksplosjonsmotorer (som bilmotorer, stasjonære motorer
og andre slike motorer) skal tilordnes denne posisjonen uavhengig av
variasjoner i flyktighet.

244

Denne posisjonen omfatter f.eks. aluminiumslagg, aluminiumavskum, brukte
katoder, brukt digelforing og slagg av aluminiumsalter.

247

Alkoholholdige drikkevarer som inneholder mer enn 24 volumprosent
alkohol, men ikke over 70 volumprosent får, avvikende fra bestemmelsene
i kapittel 6.1, transporteres i trefat som tilfredsstiller relevante
krav i 4.1.1, med kapasitet på mer enn 250 liter og ikke mer enn 500
liter når transporten er ledd i fremstillingsprosessen på følgende
betingelser:

a) Fatene skal undersøkes og gjøres tette før de fylles;

b) Det skal være tilstrekkelig fritt rom (ikke under 3 %) for ekspansjon
av væske;

c) Fatene skal transporteres med spunshullene opp;

d) Fatene skal transporteres i containere som oppfyller kravene til CSC.
Hvert fat skal være sikret i vugge som er tilpasset fatet og fastkilt på
egnet måte slik at det ikke på noen måte kan forskyve seg under
transport.

249

Ferrocerium, stabilisert for å hindre korrosjon, med jerninnhold ikke
under 10 % er ikke underlagt ADR/RID-bestemmelsene.

250

Denne posisjonen får bare benyttes for prøvesendinger av kjemikalier som
skal analyseres i forbindelse med implementering av *the Convention on
the Prohibition of the Development, Production, Stockpiling and Use of
Chemical Weapons and on their Destruction.* Transport av stoffer under
denne posisjonen skal skje i samsvar med den integrerte prosedyre for å
ta hånd om og sikre, som er fastlagt av *the Organisation for the
Prohibition of Chemical Weapons.* Den kjemiske prøven får bare
transporteres når det på forhånd er gitt tillatelse fra vedkommende
myndighet eller generaldirektøren for *the Organisation for the
Prohibition of Chemical Weapons* og under forutsetning av at følgende
betingelser er oppfylt for prøven:

a) Den skal være emballert i samsvar med emballeringsforskrift 623 i
ICAO Technical Instructions; og

b) Under transporten skal kopi av transporttillatelsen som viser de
fastsatte mengdebegrensninger og emballasjekrav være vedheftet
transportdokumentet.

251

Posisjonen KJEMISK SETT eller FØRSTEHJELPSETT er beregnet for kasser,
skrin etc. som inneholder små mengder av forskjellige slag farlig gods
for eksempel til medisinsk bruk eller for reparasjoner, eller for
analyser eller testing. Slike sett skal bare inneholde farlig gods som
er tillatt som

a) Unntatte mengder som ikke overstiger mengden som er angitt av koden i
kolonne (7b) i tabell A i kapittel 3.2, forutsatt at den samlede
nettomengden per inneremballasje og den samlede nettomengden per
emballasje, er som angitt i 3.5.1.2 og 3.5.1.3; eller;

b) Begrensede mengder som angitt i kolonne (7a) i tabell A i kapittel
3.2, forutsatt at nettomengden per inneremballasje ikke overstiger 250
ml eller 250 g.

Komponentene skal ikke kunne reagere farlig (se «farlig reaksjon» i
1.2.1).

Ved utfylling av transportdokumentet, som angitt i 5.4.1.1.1, skal
emballasjegruppen som vises i dokumentet være den strengeste
emballasjegruppen som er tilordnet til noe individuelt stoff i settet.
Dersom settet inneholder bare farlig gods som ikke har noen
emballasjegruppe tilordnet, så behøver ingen emballasjegruppe oppgis i
transportdokumentet for farlig gods.

Sett som medbringes ombord på kjøretøyer/vogner for førstehjelp eller av
hensyn til driften, er ikke underlagt ADR/RID-bestemmelsene.

Kjemiske sett og førstehjelpsett hvor inneremballasjene inneholder
farlig gods i mengder som ikke overskrider de begrensede mengder som er
fastsatt for det enkelte stoff i kolonne (7a) i Tabell A i kapittel 3.2
er tillatt transportert i henhold til bestemmelsene i kapittel 3.4.

252

(1) Ammoniumnitrat varm konsentrert løsning kan transporteres under
denne oppføringen for-utsatt at:

a) Løsningen inneholder ikke mer enn 93% ammoniumnitrat;

b) Løsningen inneholder minst 7% vann;

c) Løsningen inneholder ikke mer enn 0,2% brennbart materiale;

d) Løsningen inneholder ingen klorforbindelser i mengder slik at nivået
av kloridioner overstiger 0,02%;

e) En vandig løsning på 10% av stoffet har en pH på mellom 5 og 7, målt
ved 25 ºC; og

f) Maksimal tillat transporttemperatur for løsningen er 140 ºC.

(2) I tillegg er ammoniumnitrat varm konsentrert løsning ikke underlagt
ADR forutsatt at:

a) Løsningen inneholder ikke mer enn 80% ammoniumnitrat;

b) Løsningen inneholder ikke mer enn 0,2% brennbart materiale;

c) Ammoniumnitratet forblir i løsning under alle transportforhold; og

d) Løsningen oppfyller ikke kriteriene for noen andre klasser.

266

Dette stoffet skal ikke transporteres hvis det inneholder mindre
alkohol, vann eller flegmatiseringsmiddel enn spesifisert, med mindre
vedkommende myndighet har gitt spesiell tillatelse til det (se 2.2.1.1).

267

Alle eksplosiver for sprenging, type C, som inneholder klorater, skal
holdes atskilt fra eksplosiver som inneholder ammoniumnitrat eller andre
ammoniumsalter.

270

Vandige løsninger av klasse 5.1, uorganiske nitrater, betraktes som at
de ikke oppfyller kriteriene for klasse 5.1 dersom konsentrasjonen av
stoffene i løsning ved den laveste temperaturen som forekommer under
transporten ikke overstiger 80 % av metningskonsentrasjonen.

271

Laktose eller glykose eller lignende substanser får benyttes som
flegmatiseringsmiddel dersom stoffet inneholder ikke under 90
masseprosent flegmatiseringsmiddel. Vedkommende myndighet kan gi
tillatelse til at disse blandingene klassifiseres i klasse 4.1 på
grunnlag av en test, serie 6(c) i avsnitt 16 i Del I i UN Testmanualen
foretatt på minst tre kolli som er gjort klar for transport. Blandinger
som inneholder minst 98 % masseprosent flegmatiseringsmiddel er ikke
underlagt ADR/RID-bestemmelsene. Kolli som inneholder blandinger med
ikke under 90 masseprosent flegmatiseringsmiddel behøver ikke være
påført fareseddel nr. 6.1.

272

Dette stoffet skal ikke transporteres under bestemmelsene for klasse 4.1
med mindre vedkommende myndighet har gitt spesiell tillatelse til det
(se UN-nr. 0143 eller UN-nr. 0150, som relevant).

273

Maneb og manebpreparater som er stabilisert for å hindre selvoppheting
behøver ikke å bli klassifisert i klasse 4.2 dersom det kan vises ved
testing at et kubisk volum på 1 m\ :sup:`3` av stoffet ikke selvantenner
og at temperaturen i sentrum av prøven ikke overstiger 200 °C når den
holdes ved en temperatur ikke under 75 °C ± 2 °C i en periode på 24
timer.

274

Bestemmelsene i 3.1.2.8 får anvendelse.

278

Disse stoffene skal ikke klassifiseres og transporteres med mindre
vedkommende myndighet har gitt tillatelse til det på grunnlag av
resultater fra serie 2-tester og en serie 6 (c)-test fra Del I i UN
Testmanualen foretatt på kolli som er gjort klar for transport (se
2.2.1.1). Vedkommende myndighet skal tilordne emballasjegruppe på
grunnlag av kriteriene i 2.2.3 og den type kolli som ble benyttet ved
serie 6(c)-testen.

279

Stoffet skal tilordnes denne klassifiseringen eller emballasjegruppen på
grunnlag av menneskelig erfaring fremfor streng anvendelse av
klassifiseringskriteriene i ADR/RID.

280

Denne oppføringen gjelder for sikkerhetsutstyr for kjøretøyer, fartøyer
eller luftfartøyer, f.eks. kollisjonsputeutløsere,
kollisjonsputemoduler, beltestrammere og pyromekanisk utstyr, som
inneholder farlig gods av klasse 1 eller av andre klasser, når de
transporteres som komponenter, og når disse gjenstandene har blitt
testet i henhold til testserie 6 (c) i del 1 av UN Testmanualen slik de
blir frembudt for transport, uten at utstyret har eksplodert,
omslutningen eller trykkbeholderen har fragmentert, og uten farlig
utkast eller varmepåvirkning som i betydelig grad ville hindret
brannslukning eller beredskapsinnsats i umiddelbar nærhet. Denne
oppføringen gjelder ikke for livredningsmateriell som beskrives i
spesiell bestemmelse 296 (UN 2990 og 3072) eller for utløsere for
slokkemiddel beskrevet i spesiell bestemmelse 407 (UN 0514 og 3559).

282

(Slettet)

283

Gjenstander som inneholder gass og som er beregnet på å virke som
støtdempere, inklusive innretninger for å absorbere energi, eller
pneumatiske fjærsystemer er ikke underlagt ADR-bestemmelsene forutsatt
at:

a) Hver enkelt gjenstand har gassvolum som ikke overstiger 1,6 liter og
er fylt til et trykk som ikke overstiger 280 bar når produktet av
volumet (liter) og påfyllingstrykket (bar) ikke overstiger 80 (dvs. 0,5
liter gassvolum og 160 bar påfyllingstrykk, 1 liter gassvolum og 80 bar
påfyllingstrykk, 1,6 liter gassvolum og 50 bar påfyllingstrykk, 0,28
liter gassvolum og 280 bar påfyllingstrykk);

b) Hver enkelt gjenstand har et minste sprengningstrykk på 4 ganger
påfyllingstrykket ved 20 °C for produkter med gassvolum ikke over 0,5
liter og 5 ganger påfyllingstrykket for produkter med gassvolum større
enn 0,5 liter.

c) Hver enkelt gjenstand er fremstilt av materiale som ikke vil
fragmentere dersom den revner;

d) Hver enkelt gjenstand er fremstilt i samsvar med en
kvalitetssikringsstandard som vedkommende myndighet kan godta; og

e) Prototypen har gjennomgått en brannprøve som har vist at gjenstanden
slipper ut trykket ved hjelp av smeltesikring eller annen
trykkavlastningsinnretning, slik at gjenstanden ikke vil fragmentere og
heller ikke skytes ut som en rakett.

Se også 1.1.3.2 (d) for utstyr som anvendes for kjøretøyets drift.

284

En kjemisk oksygengenerator som inneholder oksiderende stoffer skal
oppfylle følgende betingelser:

a) Når generatoren inneholder en eksplosiv innretning for igangsetting,
skal den bare transporteres under denne posisjonen dersom den er unntatt
fra klasse 1 i henhold til ANM. til avsnitt 2.2.1.1.1 (b);

b) Generatoren, uten emballasje, skal være i stand til å klare en
fallprøve på 1,8 m mot en hard, horisontal og slett flate som ikke
svikter og i den stillingen som mest sannsynlig vil påføre skade, uten å
spille noe av innholdet og uten at generering settes i gang.

c) Når en generator er utstyrt med en innretning for igangsetting, skal
det være minst to positivt virkende mekanismer som forhindrer utilsiktet
igangsetting.

286

Membranfiltere av nitrocellulose som omfattes av denne posisjonen, er
ikke underlagt ADR/RID-bestemmelsene når hvert filter har en masse som
ikke overstiger 0,5 g og befinner seg hver for seg i en gjenstand eller
forseglet pakke.

288

Disse stoffene skal ikke klassifiseres og transporteres med mindre
vedkommende myndighet har gitt tillatelse til det på grunnlag av
resultater fra serie 2 tester og en serie 6 (c) test fra Del I i UN
Testmanualen foretatt på kolli som er gjort klar for transport (se
2.2.1.1).

289

Sikkerhetsutstyr, elektrisk initiert og sikkerhetsutstyr, pyroteknisk,
installert i kjøretøyer, vogner, fartøyer eller luftfartøyer eller i
ferdigstilte komponenter, slik som rattstammer, dørpaneler, seter etc.
er ikke underlagt ADR/RID.

290

Når dette radioaktive materialet tilfredsstiller definisjonene og
kriteriene for andre klasser som definert i kapittel 2, skal det
klassifiseres i overensstemmelse med det følgende:

a) Når stoffet tilfredsstiller kriteriene for farlig gods i unntatte
mengder som fastsatt i kapittel 3.5, skal kolli være i henhold til 3.5.2
og tilfredsstille prøvekravet i 3.5.3. Alle andre vilkår som gjelder for
unntakskolli med radioaktivt materiale som fastsatt i 1.7.1.5 skal
gjelde uten referanse til den andre klassen;

b) Når mengden overskrider grensen som er spesifisert i 3.5.1.2 skal
stoffet klassifiseres i henhold til den fremherskende tilleggsfaren.
Transportdokumentet skal angi stoffet med UN nummer og varenavn gjeldene
for den andre klassen, med tillegg for det varenavnet som gjelder for
det radioaktive unntakskolliet i henhold til kolonne (2) i tabell A i
kapittel 3.2, og stoffet skal transporteres i henhold til bestemmelsene
for dette UN nummeret. Ett eksempel på informasjonen som vises i
transportdokumentet er:

«UN 1993 BRANNFARLIG VÆSKE, N.O.S. (etanol og toluen blanding),
Radioaktivt materiale, unntakskolli – begrenset mengde materiale, 3,
II».

I tillegg kommer vilkårene i 2.2.7.2.4.1 til anvendelse;

c) Bestemmelsene i kapittel 3.4 om transport av farlig gods i begrensede
mengder skal ikke anvendes for stoff som klassifiseres i henhold til
underavsnitt (b);

d) Når stoffet oppfyller en spesiell bestemmelse som unntar dette
stoffet fra alle farlig gods bestemmelsene for de andre klassene skal
det klassifiseres i henhold til gjeldende UN nummer for klasse 7 og alle
vilkår spesifisert i 1.7.1.5 gjelder.

291

Brannfarlige, flytende gasser skal befinne seg inne i kjølemaskinens
komponenter. Disse komponentene skal være konstruert og prøvet for minst
tre ganger maskinens arbeidstrykk. Kjølemaskinene skal være konstruert
og utført med tanke på at de skal inneholde flytende gass og slik at det
ikke foreligger risiko for at de komponentene som inneholder trykk kan
sprekke eller revne under normale transportforhold. Kjølemaskiner og
komponenter til slike er ikke underlagt ADR/RID-bestemmelsene dersom de
inneholder mindre enn 12 kr gass.

**ANM:** For transport, kan varmepumper betraktes som kjølemaskiner.

292

(Slettet)

293

For fyrstikker gjelder følgende definisjoner:

a) Stormfyrstikker er fyrstikker hvor tennhodet inneholder en
friksjonsfølsom tennsubstans og en pyroteknisk substans som brenner uten
flamme eller med liten flamme, men med intens varmeutvikling;

b) Sikkerhetsfyrstikker er fyrstikker som er kombinert med eller festet
til en eske, et hefte eller et kort og som bare kan antennes ved
friksjon mot en spesielt preparert overflate;

c) Fyrstikker, ikke sikkerhets, er fyrstikker som kan antennes ved
friksjon mot en fast overflate;

d) Voksfyrstikker er fyrstikker som kan antennes ved friksjon enten mot
en preparert overflate eller mot en fast overflate.

295

Batterier trenger ikke være påført merking og faresedler hver for seg
dersom pallen er påført riktig merking og faresedler.

296

Disse posisjonene gjelder for nødutstyr slik som redningsflåter,
personlig flyteutrustning og selvoppblåsende redningssklier. UN 2990
gjelder for selvoppblåsende utstyr, og UN 3072 gjelder for nødutstyr som
ikke er selvoppblåsende. Slikt nødutstyr kan inneholde:

a) Signalmidler (klasse 1) som kan omfatte røyk- og lysfakler emballert
i emballasjer som forhindrer utilsiktet antenning;

b) UN-nr. 2990 kan også inneholde drivpatroner klassifisert som 1.4S for
utløsning av oppblåsningsmekanismen, forutsatt at eksplosivmengden ikke
overstiger 3.2 gram pr. nødutstyrsenhet;

c) Komprimerte eller flytende gasser i klasse 2 av gruppene A eller O i
samsvar med 2.2.2.1.3;

d) Akkumulatorer (batterier) i klasse 8 og litiumbatterier eller
natriumionbatterier i klasse 9;

e) Førstehjelpsutstyr eller reparasjonssatser inneholdende mindre
mengder farlig gods av klasse 3, 4.1, 5.2, 8 eller 9; eller

f) «Fyrstikker, ikke sikkerhets» i emballasje som hindrer utilsiktet
antenning.

Nødutstyr emballert i sterke, stive ytteremballasjer med største totale
bruttomasse på 40 kr, og som ikke inneholder annet farlig gods enn
komprimerte eller flytende gasser i klasse 2 av gruppene A eller O i
beholdere med kapasitet ikke over 120 ml, installert utelukkende med
hensikt på aktiveringen av utstyret, er ikke underlagt bestemmelsene i
ADR/RID.

298

(Slettet)

300

Fiskemel, fiskeavfall og krillmel skal ikke lastes hvis dets temperatur
ved lastetidspunktet overstiger 35 °C eller er 5 °C høyere enn
omgivelsestemperaturen, avhengig av den høyeste av de to.

301

Denne posisjonen gjelder kun for gjenstander, slik som maskiner,
apparater eller utstyr, som inneholder farlig gods som rester eller som
et integrert element i gjenstanden. Den skal ikke benyttes for
gjenstander som har et varenavn som allerede finnes i tabell A i
kapittel 3.2. Gjenstander som transporteres under denne posisjonen skal
bare inneholde farlig gods som er tillatt å transportere i henhold til
bestemmelsene i kapittel 3.4 (begrensede mengder). Mengden av farlig
gods i gjenstander skal ikke overstige den mengden som er spesifisert i
kolonne (7a) i tabell A i kapittel 3.2, for hvert inneholdende element
av farlig gods. Hvis gjenstandene inneholder mer enn ett element av
farlig gods, skal det farlige godset være omsluttet hver for seg for å
forhindre at de reagerer farlig med hverandre under transport (se
4.1.1.6). Dersom det er nødvendig å sikre at flytende gods forblir i sin
tiltenkte orientering, skal orienteringspiler vises på minst to
motstående vertikale sider med pilene pekende i den korrekte retningen i
samsvar med 5.2.1.10.

302

Lasteenheter, desinfisert med gass, som ikke inneholder annet farlig
gods er kun underlagt bestemmelsene i 5.5.2.

303

Disse beholderne skal tilordnes den klassifikasjonskoden gassen eller
gassblandingen i beholderen har i samsvar med bestemmelsene i 2.2.2.

304

Denne oppføringen kan bare benyttes for stoffer som er for ufølsomme til
å bli inkludert i klasse 1 når de testes i henhold til testserie 2 (se
UN Testmanualen, del I)

305

Disse stoffene er ikke underlagt ADR/RID i konsentrasjoner på høyst 50
mg/kg.

306

Denne oppføringen kan bare benyttes for stoffer som er for ufølsomme til
å bli inkludert i klasse 1 når de testes i henhold til testserie 2 (se
UN Testmanualen, del I).

307

Denne posisjonen skal kun benyttes for ammoniumnitrat basert gjødsel.
Den skal være klassifisert i samsvar med prosedyren gitt i UN
Testmanualen, del III, avsnitt 39 underlagt restriksjonene i 2.2.51.2.2,
trettende og fjortende innrykk. Nå det nevnte avsnitt 39 benyttes, betyr
betegnelsen «vedkommende myndighet» vedkommende myndighet i
opprinnelseslandet. Hvis opprinnelseslandet ikke er en ADR/RID
kontraherende stat, skal klassifiseringen og transportbetingelsene
godkjennes av vedkommende myndighet i den første ADR/RID kontraherende
stat forsendelsen kommer til.

309

Denne posisjonen gjelder for ikke-sensiterte emulsjoner, løsninger og
geler som hovedsakelig består av ammoniumnitrat og en brennstoff-fase og
som er beregnet til fremstilling av sprengstoff Type E ved videre
behandling før bruk.

Emulsjonene har typisk følgende sammensetning: 60–85 % ammoniumnitrat;
5–30 % vann; 2–8 % brennstoff; 0,5–4 % emulgator eller
fortykningsmiddel; 0–10 % vannløselig flammedempningsmiddel, og
sporstoffer. Andre uorganiske salter kan erstatte deler av
ammoniumnitratet.

Løsninger og geler har typisk følgende sammensetning: 60–85 %
ammoniumnitrat; 0 – 5 % natrium- eller kaliumperklorat; 0 – 17 %
hexaminnitrat eller monometylaminnitrat; 5–30 % vann; 2–15 % brennstoff;
0,5–4 % emulgator eller fortykningsmiddel; 0–10 % vannløslig
flammedempningsmiddel, og sporstoffer. Andre uorganiske salter kan
erstatte deler av ammoniumnitratet.

Stoffene skal tilfredsstille kriteriene for å bli klassifisert som en
ammoniumnitrat emulsjon, løsning eller gel, mellomprodukt for
sprengstoff (ANE), i testserie 8 av UN Testmanualen, del I, seksjon 18
og være godkjent av vedkommende myndighet.

310

Celler og batterier fra produksjonsserier på ikke mer enn 100 celler
eller batterier, eller pre-produksjonsprototyper som transporteres for
prøving, skal oppfylle bestemmelsene i 2.2.9.1.7.1 med unntak av (a),
(e) (vii), (f) (iii) hvis gjeldende, (f) (iv) hvis gjeldende og (g).

**ANM**: «Transporteres for prøving» omfatter, men er ikke begrenset
til, prøving beskrevet i *Manual of Tests and Criteria* (UN
Testmanualen), del 3, underavsnitt 38.3, integrasjonstesting, og
produktytelsestesting.

Disse cellene og batteriene skal emballeres i samsvar med
emballeringsbestemmelse P910 i 4.1.4.1 eller LP905 i 4.1.4.3, som
relevant.

Gjenstander (UN 3537, 3538, 3540, 3541, 3546, 3547 og 3548) kan
inneholde slike celler og batterier under forutsetning av at de
gjeldende delene av emballeringsbestemmelse P006 i 4.1.4.1 eller LP03 i
4.1.4.3, er oppfylt.

Transportdokumentet skal inneholde følgende erklæring: «Transport i
samsvar med spesiell bestemmelse 310».

Skadede eller defekte celler, batterier, eller celler og batterier inni
utstyr skal transporteres i samsvar med spesiell bestemmelse 376.

Celler, batterier eller celler og batterier inni utstyr transportert for
avhending eller gjenvinning kan emballeres i samsvar med spesiell
bestemmelse 377 og emballeringsbestemmelse P909 i 4.1.4.1.

311

Denne oppføringen skal kun benyttes for stoffer som er godkjent av
vedkommende myndighet på bakgrunn av resultater fra relevante prøver i
henhold til Del 1 av *Manual of Tests and Criteria*. Emballeringen skal
sikre at prosentdelen av fortynningsmidlet ikke på noe tidspunkt faller
under den grensen som er fastsatt i godkjenningen.

312

(Slettet)

313

(Slettet)

314

a) Disse stoffene innebærer fare for eksotermisk dekomponering ved høye
temperaturer. Dekomponering kan utløses av varme eller av forurensninger
(f.eks. metallpulver (jern, mangan, kobolt, magnesium) og legeringer med
disse).

b) Stoffene skal under transporten være beskyttet mot direkte sollys og
andre varmekilder, og være plassert i godt ventilerte områder.

315

Denne posisjonen skal ikke benyttes for stoffer i klasse 6.1 som
oppfyller kriteriene for giftighet ved innånding i emballeringsgruppe I
beskrevet i 2.2.61.1.8.

316

Denne posisjonen gjelder kun for kalsiumhypokloritt, tørr, transportert
i ikke-lettknuselig tablettform.

317

«Spaltbart – Unntatt» gjelder kun for spaltbart materiale og kolli som
inneholder spaltbart materiale, som er unntatt i samsvar med
2.2.7.2.3.5.

318

Varenavnet skal i transportdokumentet suppleres med den tekniske
betegnelsen (se 3.1.2.8). Når det infeksjonsfremmende stoffet som skal
transporteres er ukjent, men er mistenkt å oppfylle kriteriene for
inkludering i kategori A og tilordning til UN Nr. 2814 eller 2900, skal
teksten «Mistenkt infeksjonsfremmende stoff av kategori A» tilføyes i
parentes etter varenavnet i transportdokumentet.

319

Stoffer som er emballert og kolli som er merket i henhold til
emballeringsinstruks P650 er ikke underlagt andre bestemmelser i
ADR/RID.

320

(Slettet)

321

Disse lagringsenhetene skal alltid betraktes som inneholdende hydrogen.

322

Dette godset er tilordnet emballasjegruppe III når det transporteres som
ikke-lettknuselige tabletter.

323

(Reservert)

324

Dette stoffet må stabiliseres når konsentrasjonen ikke overstiger 99 %.

325

Ikke-spaltbar eller unntatt spaltbar uranheksafluorid skal klassifiseres
under UN 2978.

326

Spaltbar uranheksafluorid skal klassifiseres under UN 2977.

327

Aerosolbeholdere og engangsbeholdere for gass, som avfall, levert for
transport i samsvar med 5.4.1.1.3.1, kan transporteres som UN 1950 eller
2037, etter hva som er relevant, for gjenvinning eller tilintetgjøring.
De behøver da ikke å være beskyttet mot bevegelse og utilsiktet utløsing
forutsatt at tiltak er gjort for å forhindre at det bygges opp farlig
trykk eller atmosfære. Aerosolbeholdere som avfall, med unntak for
lekkende eller alvorlig skadde, skal emballeres i samsvar med
emballeringsbestemmelse P207 og spesiell bestemmelse PP87, eller
emballeringsbestemmelse LP200 og spesiell bestemmelse L2.
Engangsbeholdere for gass, som avfall, og som ikke lekker eller er
alvorlig deformerte, kan emballeres i samsvar med
emballeringsbestemmelse P003 og spesiell emballeringsbestemmelser PP17
og PP96, eller emballeringsbestemmelse LP200 og spesiell
emballeringsbestemmelse L2. Lekkende eller alvorlig skadde
aerosolbeholdere og engangsbeholdere for gass skal transporteres i
redningsemballasje, under forutsetning av at tilfredsstillende tiltak er
gjort for å forhindre at det bygges opp farlig trykk.

**ANM:** Ved sjøtransport skal aerosolbeholdere og engangsbeholdere for
gass, som avfall, ikke transporteres i lukkede containere.

Brukte engangsbeholdere for gass som har vært fylt med ikke-brannfarlig,
ikke giftig gass i klasse 2, gruppe A eller O, og som har blitt
punktert, er ikke underlagt ADR/RID.

328

Denne oppføringen gjelder for brenselcellepatroner, også når disse er
montert i utstyr eller er pakket med utstyr. Brenselcellepatroner som er
installert i eller som utgjør en del av et brenselcellesystem, regnes
som «i utstyr». Med en brenselcellepatron menes en gjenstand som lagrer
brensel for injeksjon i (en) ventil(er) som styrer tilførselen av
brensel til en brenselcelle. Brenselcellepatroner, inkludert når de er i
utstyr, skal være utformet og tilvirket på en slik måte at lekkasje av
brensel ikke skal finne sted under normale transportforhold.

Brenselcellepatroner som er utformet for å bruke en væske som brensel
skal bestå en innvendig trykkprøve ved et målt trykk på 100 kPa uten at
det oppstår lekkasje.

Bortsett fra brenselcellepatroner som inneholder hydrogen i metallhydrid
og som skal være i overensstemmelse med spesiell bestemmelse 339 under,
så skal enhver type brenselcelle oppfylle en 1,2 meter falltest mot et
hardt underlag i den orienteringen som gir størst sjanse for svikt i
omsluttingen uten at noe av innholdet blir spilt.

Når litiummetall-, litiumion- eller natriumionbatterier inngår i
brenselcellesystemet, skal forsendelsen sendes under denne oppføringen
og under den relevante oppføringen av UN 3091 LITIUMMETALLBATTERIER I
UTSTYR, UN 3481 LITIUMIONBATTERIER I UTSTYR eller UN 3552
NATRIUMIONBATTERIER INNMONTERT I UTSTYR.

329

(Reservert)

330

(Slettet)

331

(Reservert)

332

Magnesiumnitrat heksahydrat er ikke underlagt bestemmelsene i ADR/RID.

333

Blandinger av etanol og bensin til bruk i gnisttenningsmotorer (for
eksempel bilmotorer, stasjonære motorer og andre motorer), skal
tilordnes denne oppføringen uavhengig av variasjoner i flyktighet.

334

En brenselcellepatron kan inneholde en aktiveringsagens dersom den er
utstyrt med to uavhengige innretninger for å forhindre utilsiktet
blanding med brenselet under transport.

335

Blandinger av fast stoff som ikke er underlagt ADR/RID-bestemmelsene og
miljøfarlig væske eller fast stoff skal klassifiseres som UN 3077 og kan
transporteres under denne oppføringen dersom det ikke er noe fri væske
synlig når stoffet blir lastet eller når emballasjen eller lasteenheten
blir lukket. Lasteenheten skal være lekkasjesikker når den benyttes til
bulktransport. Dersom fri væske er synlig når blandingen blir lastet
eller når emballasjen eller lasteenheten blir lukket, skal blandingen
klassifiseres som UN 3082. Forseglede pakker og gjenstander som
inneholder mindre enn 10 ml av en miljøfarlig væske, absorbert av et
fast stoff slik at det ikke er fri væske i pakken eller i gjenstanden,
eller inneholder mindre enn 10 g miljøfarlig fast stoff, er ikke
underlagt bestemmelsene i ADR/RID.

336

Enkelte kolli av ikke brennbart LSA-II eller LSA-III materiale i fast
form skal, hvis de transporteres med fly, ikke inneholde en aktivitet på
mer enn 3000 A\ :sub:`2`.

337

Kolli av type B(U) og type B(M) skal, hvis de transporteres med fly,
ikke inneholde aktiviteter større enn følgende:

a) For radioaktivt materiale med liten tendens til spredning: det som er
tillatt i henhold til emballasjens godkjenningssertifikat;

b) For radioaktivt materiale med spesiell form: 3 000 A\ :sub:`1` eller
100 000 A\ :sub:`2` avhengig av hvilken verdi som blir den laveste; og

c) For alt annet radioaktivt materiale: 3 000 A\ :sub:`2`.

338

Enhver brenselcellepatron som blir transportert under denne oppføringen
og som er konstruert for å inneholde brannfarlig gass skal:

a) Kunne motstå et trykk på minst det doble av innholdets likevektstrykk
ved 55 °C, uten lekkasje eller brist;

b) Ikke inneholde mer enn 200 ml flytende brannfarlig gass, damptrykket
av denne skal ikke overstige 1 000 kPa ved 55 °C; og

c) Bestå prøven i varmt vannbad beskrevet i 6.2.6.3.1.

339

Brenselcellepatroner som inneholder hydrogen i metallhydrid som blir
transportert under denne oppføringen skal ha en vannkapasitet på mindre
eller lik 120 ml.

Trykket i brenselcellepatronen skal ikke overstige 5 MPa ved 55 °C.
Konstruksjonen skal motstå, uten å lekke eller briste, ett trykk på det
doble av det patronen er konstruert for ved 55 °C eller 200 kPa mer enn
det patronen er konstruert for ved 55 °C avhengig av hvilken verdi som
blir den største. Trykket ved denne prøvens utførelse er referert til i
fallprøven og hydrogensyklusprøven som «minste trykk for skallbrudd».

Brenselcellepatroner skal fylles i henhold til prosedyrer foreskrevet av
fabrikanten. Fabrikanten skal fremlegge følgende informasjon med hver
brenselcellepatron:

a) Kontrollprosedyrer som må utføres før første oppfylling og før
påfylling av brenselcellepatronen;

b) Sikkerhetstiltak og potensielle farer man må være oppmerksom på;

c) Metode for å bestemme når den nominelle kapasiteten er oppnådd;

d) Minimum og maksimum trykkområde;

e) Minimum og maksimum temperaturområde; og

f) Enhver annen betingelse som må oppfylles før første oppfylling og
påfylling inkludert hvilken type utstyr som må brukes for første
oppfylling og påfylling.

Brenselcellepatronene skal være konstruert og tilvirket for å forhindre
brensellekkasje under normale fraktforhold. Hver type utførelse av
patroner, inkludert patroner integrert i en brenselcelle, skal gjennomgå
og bestå følgende prøver:

**Fallprøve**

En 1,8 meters fallprøve mot en hard flate i fire forskjellige
orienteringer:

a) Vertikalt, på den siden som stengeventilen er montert på;

b) Vertikalt, på motsatt side av den stengeventilen er montert på;

c) Horisontalt, mot en kjegle av stål med diameter på 38 mm som har
spissen vendt opp; og

d) Ved en vinkel på 45° på den siden som stengeventilen er montert på.

Det skal ikke være lekkasje, fastslått ved bruk av såpebobleløsning
eller tilsvarende hjelpemiddel på alle mulige lekkasjesteder, når
patronen er ladet til sitt nominelle ladetrykk. Brenselcellepatronen
skal deretter bli utsatt for hydrostatisk trykk til den blir ødelagt.
Det registrerte trykket for brudd, skal overstige 85 % av minste trykk
for skallbrudd.

**Brannprøve**

En brenselcellepatron som er fylt til sin nominelle kapasitet med
hydrogen skal utsettes for en omsluttende brannprøve. Patronutførelsen,
som kan inkludere en innebygd ventilasjonsanordning, anses å ha bestått
brannprøven hvis:

a) Det innvendige trykket ventilerer til null overtrykk uten at patronen
brister; eller

b) Patronen motstår brannen i minimum 20 minutter uten å briste.

**Hydrogensyklusprøve**

Denne testen er ment å forsikre at en brenselcellepatronutførelses
grenseverdier for påkjenning ikke blir overskredet ved bruk.

Brenselcellepatronen skal bringes fra ikke mer enn 5 % nominell hydrogen
kapasitet til ikke mindre enn 95 % nominell hydrogen kapasitet og
tilbake til ikke mer enn 5 % nominell hydrogen kapasitet. Det nominelle
ladetrykket skal brukes ved ladning og temperaturen skal holdes innenfor
området for bruk. Syklusen skal gjentas minst 100 ganger.

Etter syklusprøven skal brenselcellepatronen lades og vannvolumet som
fortrenges av patronen skal måles. Patronutførelsen anses å ha bestått
hydrogensyklusprøven dersom det fortrengte vannvolumet på den prøvede
patronen ikke overstiger det fortrenge vannvolumet på en på en patron
som ikke har gjennomgått en syklus og som er ladet til 95 % av sin
nominelle kapasitet og er under trykk tilsvarende 75 % av minste trykk
for skallbrudd.

**Produksjonslekkasjeprøve**

Hver brenselcellepatron skal prøves for lekkasje ved 15 °C ± 5 °C, mens
trykksatt til sitt nominelle ladetrykk. Det skal ikke være lekkasje,
fastslått ved bruk av såpebobleløsning eller tilsvarende hjelpemiddel på
alle mulige lekkasjesteder.

Hver brenselcellepatron skal være permanent merket med følgende
informasjon:

a) Det nominelle ladetrykket i Mpa;

b) Tilvirkerens serienummer for brenselcellepatronen eller unike
identifikasjonsnummer; og

c) Utgår dato basert på maksimal levetid for bruk (år i fire siffer;
måneder i to siffer).

340

Kjemisett, førstehjelpsett og polyesterreparasjonssett som inneholder
farlige stoffer i indre forpakninger som ikke overstiger mengdegrensene
for unntatte mengder anvendt på individuelle stoffer spesifisert i
kolonne (7b) av tabell A i kapittel 3.2, kan transporteres i henhold til
kapittel 3.5. Stoffer i klasse 5.2, selv om de ikke er individuelt
tillatt som unntatte mengder i kolonne (7b) av tabell A i kapittel 3.2,
er tillat i slike sett og er tilordnet kode E2 (se 3.5.1.2).

341

(Reservert)

342

Innerbeholdere av glass (som ampuller eller kapsler) kun ment for bruk i
steriliseringsutstyr, når de inneholder mindre enn 30 ml etylenoksid per
inneremballasje med ikke mer enn 300 ml per ytteremballasje, kan
transporteres i henhold til bestemmelsene i kapittel 3.5, uten hensyn
til oppføringen av «E0» i kolonne (7b) i tabell A i kapittel 3.2
forutsatt at:

a) Etter oppfylling har hver enkelt innerbeholder av glass blitt bestemt
å være lekkasjetett ved å plassere innerbeholderen av glass i ett varmt
vannbad ved en temperatur, og for en tidsperiode, tilstrekkelig til et
at ett indre trykk tilsvarende damptrykket til etylenoksid ved 55 ºC er
oppnådd. Enhver innerbeholder av glass som viser bevis på lekkasje,
optisk forvrengning eller annen feil under denne prøven skal ikke
transporteres under vilkårene i denne spesielle bestemmelsen;

b) I tillegg til emballasjen som kreves av 3.5.2, er hver innerbeholder
av glass plassert i en forseglet plastpose forenlig med etylenoksid og i
stand til å holde på innholdet i tilfelle knusing eller lekkasje på
innerbeholderen av glass; og

c) Hver innerbeholder av glass er beskyttet med et middel for å
forhindre punktering av plastposen (f.eks. hylser eller buffer) i
tilfelle kolliet blir skadet (f.eks. ved knusing).

343

Denne oppføringen brukes for råolje som inneholder hydrogensulfid i
tilstrekkelig konsentrasjon til at dampen som utvikles fra råoljen kan
utgjøre en fare ved innånding. Tilordning til emballasjegruppe skal
bestemmes av brannfaren og innåndingsfaren, i samsvar med graden av fare
til stede.

344

Bestemmelsene i 6.2.6 skal være oppfylt.

345

Denne gassen som innhold i en åpen beholder for nedkjølt gass med en
maksimal kapasitet på 1 liter, konstruert med doble glassvegger med
mellomrommet mellom indre og ytre vegg utpumpet (vakuumisolert) er ikke
underlagt ADR/RID forutsatt at hver beholder blir transportert i en
ytteremballasje med egnet støtdempende eller absorberende materiale til
å beskytte den mot støtskade.

346

Åpne beholdere for nedkjølte gasser som er i samsvar med kravene i
emballeringsbestemmelse P 203 i 4.1.4.1 og som ikke inneholder noe
farlig gods bortsett fra UN 1977 nitrogen, nedkjølt flytende, som er
fullt absorbert i ett porøst materiale er ikke underlagt noen andre krav
i ADR/RID.

347

Denne oppføringen skal bare benyttes hvis resultatene fra testserie 6
(d) i del I av FNs testmanual har vist at enhver farlig virkning i
forbindelse med fungering er begrenset til innsiden av kolliet.

348

Litiumbatterier produsert etter 31. desember 2011 og natriumionbatterier
produsert etter 31. desember 2025, skal være merket med wattime-ytelsen
på utsiden av batteriet.

349

Blandinger av ett hypokloritt og ett ammoniumsalt får ikke mottas for
transport. UN 1791 hypoklorittløsning er stoff i klasse 8.

350

Ammoniumbromat og dets vannholdige løsninger og blandinger av ett bromat
og ett ammoniumsalt får ikke mottas for transport.

351

Ammoniumklorat og dets vannholdige løsninger og blandinger av ett klorat
og ett ammoniumsalt får ikke mottas for transport.

352

Ammoniumkloritt og dets vannholdige løsninger og blandinger av ett
kloritt og ett ammoniumsalt får ikke mottas for transport.

353

Ammoniumpermanganat og dets vannholdige løsninger og blandinger av ett
permanganat og ett ammoniumsalt får ikke mottas for transport.

354

Dette stoffet er giftig ved innånding.

355

Oksygenflasker til bruk i nødssituasjoner som blir transportert under
denne oppføringen kan inkludere installerte utløsningspatroner
(patroner, driv i faregruppe 1.4, forenlighetsgruppe C eller S), uten at
klassifiseringen i klasse 2 endres, forutsatt at den totale mengden av
deflagrerende (drivladnings-) eksplosiver ikke overskrider 3,2 g per
oksygenflaske. Flasker med installerte utløsningspatroner som er
klargjort for transport skal ha en effektiv beskyttelse mot utilsiktet
aktivering.

356

Metallhydridlagringssystemer beregnet for å installeres i kjøretøy,
vogner, fartøyer, maskiner, motorer eller fly, skal være godkjent av
vedkommende myndighet i produksjonslandet\ :sup:`1` før det mottas for
transport. Transportdokumentet skal inneholde en opplysning om at
kolliet har vært godkjent av vedkommende myndighet i
produksjonslandet\ :sup:`1` før det mottas for transport.
Transportdokumentet skal inneholde en opplysning om at kolliet har vært
godkjent av vedkommende myndighet i produksjonslandet\ :sup:`1` eller så
skal en kopi av godkjenningen til vedkommende myndighet i
produksjonslandet [1]_ følge hver forsendelse.

357

Petroleumsråolje som inneholder hydrogensulfid i tilstrekkelig
konsentrasjon til at dampen som utvikles fra råoljen kan utgjøre en fare
ved innånding skal forsendes under oppføringen UN 3494 PETROLEUM SUR
RÅOLJE, BRANNFARLIG, GIFTIG.

358

Nitroglyserinløsning i alkohol med mer enn 1 % men ikke over 5 %
nitroglyserin kan klassifiseres i klasse 3 og tilordnes UN 3064 under
forutsetning av at alle kravene i emballeringsbestemmelse P 300 i
4.1.4.1 er overholdt.

359

Nitroglyserinløsning i alkohol med mer enn 1 % men ikke over 5 %
nitroglyserin skal klassifiseres i klasse 1 og tilordnes UN 0144 hvis
ikke alle kravene i emballeringsbestemmelse P 300 i 4.1.4.1 er
overholdt.

360

| Kjøretøy som kun er drevet med litiummetallbatterier,
  litiumionbatterier eller natriumionbatterier skal tilordnes
  oppføringene UN 3556 KJØRETØY DREVET AV LITIUMIONBATTERI eller
  KJØRETØY DREVET AV LITIUMMETALLBATTERI eller KJØRETØY DREVET AV
  NATRIUMIONBATTERI, avhengig av hva som er aktuelt. Litiumbatterier som
  er installert i lasteenheter og som er designet utelukkende for å
  levere strøm utenfor transportenheten, skal tilordnes posisjonen UN
  3536 LITIUMBATTERIER
| INSTALLERT I LASTEENHETER litiumionbatterier eller
  litiummetallbatterier.

361

Denne oppføringen gjelder for dobbeltlags elektriske kondensatorer med
energilagringskapasitet større enn 0,3 Wh. Kondensatorer med
energilagringskapasitet 0,3 Wh eller mindre er ikke underlagt ADR/RID.
Energilagringskapasitet betyr den energi kondensatoren inneholder,
beregnet ved å bruke den nominelle spenningen og kapasitansen. Alle
kondensatorer som denne oppføringen gjelder for, inkludert kondensatorer
som inneholder en elektrolytt som ikke faller inn under
klassifiseringskriteriene for noen klasse farlig gods, skal
tilfredsstille følgende krav:

a) Kondensatorer som ikke er installert i utstyr skal transporteres i
ikke-oppladet tilstand. Kondensatorer installert i utstyr skal
transporteres enten i ikke-oppladet tilstand eller med beskyttelse mot
kortslutning;

b) Hver kondensator skal være beskyttet mot mulig kortslutningsfare
under transport på følgende måte:

i. For kondensatorer med lagringskapasitet mindre eller lik 10 Wh eller
hvor lagringskapasiteten for hver kondensator i en modul er mindre eller
lik 10 Wh, skal kondensatoren eller modulen være beskyttet mot
kortslutning eller være utstyrt med et metallbånd som sammenkopler
polene; og

ii. Når lagringskapasiteten for en kondensator eller en kondensator i en
modul er større enn 10 Wh skal kondensatoren eller modulen være utstyrt
med et metallbånd som sammenkopler polene;

c) Kondensatorer inneholdende farlig gods skal konstrueres for å motstå
en trykkforskjell på 95 kPa;

d) Kondensatorer skal være konstruert og bygget for sikker avlastning av
trykk som kan bygges opp under bruk, gjennom luftehull eller ett svakt
punkt i ytterveggene. Eventuell væske som kommer ut ved ventileringen
skal holdes innen emballasjen eller utstyret som kondensatoren er
installert i; og

e) Kondensatorer skal merkes med energilagringskapasiteten i Wh.

Kondensatorer som inneholder en elektrolytt som ikke oppfyller
klassifikasjonskriteriene for noen klasse farlig gods, også når de er
installert i utstyr, er ikke underlagt andre bestemmelser i ADR/RID.

Kondensatorer som inneholder en elektrolytt som oppfyller
klassifikasjonskriteriene for noen klasse av farlig gods, med en
energilagringskapasitet på 10 Wh eller mindre, er ikke underlagt de
andre bestemmelsene i ADR/RID når de uemballert består en fallprøve på
1,2 m mot et hardt underlag uten tap av innhold.

Kondensatorer som inneholder en elektrolytt som oppfyller
klassifikasjonskriteriene for noen klasse av farlig gods og ikke er
installert i utstyr, og med energilagringskapasitet over 10 Wh, er
underlagt ADR/RID.

Kondensatorer som er installert i utstyr og som inneholder en
elektrolytt som oppfyller klassifikasjonskriteriene for noen klasse av
farlig gods, er ikke underlagt andre bestemmelser i ADR/RID dersom
utstyret er pakket i en sterk ytteremballasje som er konstruert i ett
egnet materiale, og som har tilfredsstillende styrke og utførelse i
forhold til emballasjens tiltenkte bruk, på en slik måte at den
forebygger utilsiktet aktivering av kondensatorene under transporten.
Stort, robust utstyr som inneholder kondensatorer, kan avsendes
uemballert eller på paller når kondensatorene er gitt likeverdig
beskyttelse av utstyret som inneholder dem.

**ANM:** Kondensatorer som på grunn av sin konstruksjon beholder en
restspenning (f.eks. asymmetriske kondensatorer) omfattes ikke av denne
posisjonen.

362

(Reservert)

363

Denne posisjonen kan bare brukes når betingelsene i denne spesielle
bestemmelsen er oppfylt. Ingen andre krav i ADR/RID gjelder.

a) Denne posisjonen gjelder for motorer eller maskiner, drevet av
drivstoff klassifisert som farlig gods, via forbrenningsmotorsystemer
eller brenselceller (f.eks. forbrenningsmotorer, generatorer,
kompressorer, turbiner, oppvarmingsenheter etc.), unntatt kjøretøyutstyr
tilordnet UN 3166 referert til i SP 666.

**ANM:** Denne posisjonen gjelder ikke for utstyr referert til i 1.1.3.2
(a), (d) og (e), 1.1.3.3 og 1.1.3.7.

b) Motorer eller maskiner som er tomme for flytende drivstoff eller
gassdrivstoff og som ikke inneholder annet farlig gods, er ikke
underlagt bestemmelsene i ADR/RID.

**ANM 1:** En motor eller maskin anses å være tom for flytende drivstoff
når drivstofftanken har blitt tømt og motoren eller maskinen ikke
fungerer grunnet mangel på drivstoff. Motor- eller maskindeler som
drivstoffslanger, drivstoffiltre og dyser trenger ikke være rengjort,
tømt eller skylt for å anses som tomme for flytende drivstoff.
Drivstofftanken trenger heller ikke å være rengjort eller skylt.

**ANM 2:** En motor eller maskin anses å være tom for gassdrivstoff når
drivstofftankene har blitt tømt for væske (for flytende gasser), trykket
i tankene ikke overstiger 2 bar og avstengings- eller isolasjonsventilen
er lukket og sikret.

c) Motorer og maskiner som inneholder drivstoff som oppfyller
klassifikasjonskriteriene for klasse 3, skal tilordnes UN 3528
FORBRENNINGSMOTOR DREVET AV BRANNFARLIG VÆSKE, eller UN 3528
BRENSELCELLEMOTOR DREVET AV BRANNFARLIG VÆSKE, eller UN 3528 MASKINER
MED FORBRENNINGSMOTOR DREVET AV BRANNFARLIG VÆSKE, eller UN 3528
MASKINER MED BRENSELCELLER DREVET AV BRANNFARLIG VÆSKE, avhengig av hva
som er aktuelt.

d) Motorer og maskiner som inneholder drivstoff som oppfyller
klassifikasjonskriteriene for klasse 2, skal tilordnes UN 3529
FORBRENNINGSMOTOR DREVET AV BRANNFARLIG GASS, eller UN 3529
BRENSELCELLEMOTOR DREVET AV BRANNFARLIG GASS, eller UN 3529 MASKINER MED
FORBRENNINGSMOTOR DREVET AV BRANNFARLIG GASS, eller UN 3529 MASKINER MED
BRENSELCELLER DREVET AV BRANNFARLIG GASS, avhengig av hva som er
aktuelt.

Motorer og maskiner drevet av både en brannfarlig gass og en brannfarlig
væske skal tilordnes aktuell posisjon av UN 3529.

e) Motorer og maskiner som inneholder flytende drivstoff som oppfyller
klassifikasjonskriteriene i 2.2.9.1.10 for miljøskadelige stoffer, og
som ikke oppfyller klassifikasjonskriteriene i noen annen klasse, skal
tilordnes UN 3530 FORBRENNINGSMOTOR eller UN 3530 MASKINER MED
FORBRENNINGSMOTOR, avhengig av hva som er aktuelt.

f) Motorer eller maskiner kan inneholde annet farlig gods enn drivstoff
(f.eks. batterier, brannslukkere, akkumulatorer for komprimert gass
eller sikkerhetsutstyr) som er nødvendig for funksjon eller sikker
drift, uten å være underlagt noen ytterligere bestemmelser for dette
andre farlige godset, med mindre annet er spesifisert i ADR/RID.
Litiumbatterier skal likevel oppfylle bestemmelsene i 2.2.9.1.7.1,
bortsett fra at (a), (e) (vii), (f)(iii) hvis relevant, (f)(iv) hvis
relevant og (g), ikke gjelder når batterier fra produksjonsserier på
ikke mer enn 100 celler eller batterier, eller preproduksjonsprototyper
av celler eller batterier når disse prototypene blir transportert for
prøving, er installert i maskiner eller motorer. Videre skal
natriumionbatterier oppfylle bestemmelsene i 2.2.9.1.7.2, bortsett fra
at (a), (e) og (f) ikke gjelder når batterier fra produksjonsserier på
ikke mer enn 100 celler eller batterier, eller preproduksjonsprototyper
av celler eller batterier når disse prototypene blir transportert for
prøving, er installert i maskiner eller motorer.

g) Motoren eller maskinen, inkludert beholderne som inneholder farlig
gods, skal være i samsvar med konstruksjonskrav fastsatt av vedkommende
myndighet i tilvirkningslandet [2]_;

h) Eventuelle ventiler og åpninger (f.eks. utluftningsinnretninger) skal
være lukket under transporten;

i) Motorene eller maskinene skal være posisjonert slik at utilsiktet
lekkasje av farlig gods er forhindret, og være sikret med hjelpemidler
som er i stand til å holde fast motorene eller maskinene for å hindre
eventuell bevegelse under transporten, som vil medføre at posisjonen
endres eller forårsake at de blir skadet;

j) For UN 3528 og UN 3530:

Når motoren eller maskinen inneholder mer enn 60 liter flytende
drivstoff, og har en kapasitet på mer enn 450 liter men ikke mer enn
3000 liter, skal den være merket med faresedler på to motstående sider i
samsvar med 5.2.2.

Når motoren eller maskinen inneholder mer enn 60 liter flytende
drivstoff og har en kapasitet på mer enn 3000 liter, skal den være
merket med store faresedler på to motstående sider. De store faresedlene
skal tilsvare faresedlene påkrevet i kolonne (5) i tabell A i kapittel
3.2 og være i overensstemmelse med spesifikasjonene gitt i 5.3.1.7.
Store faresedler skal festes på en bakgrunn med farge som gir kontrast,
eller ha enten en stiplet eller hel ytre linje.

**ANM:** For motorer og maskiner med en kapasitet på mer enn 450 liter
men som inneholder høyst 60 liter flytende drivstoff eller mindre, er
store og små faresedler som er i samsvar med kravene ovenfor tillatt.

k) For UN 3529:

Når drivstofftanken til motoren eller maskinen har en vannkapasitet på
450 liter men ikke mer enn 1000 liter, skal den være merket med
faresedler på to motstående sider i samsvar med 5.2.2.

Når drivstofftanken til motoren eller maskinen har en vannkapasitet på
mer enn 1000 liter, skal den være merket med store faresedler på to
motstående sider. De store faresedlene skal tilsvare faresedlene
påkrevet i kolonne (5) i tabell A i kapittel 3.2 og være i
overensstemmelse med spesifikasjonene gitt i 5.3.1.7. Store faresedler
skal festes på en bakgrunn med farge som gir kontrast, eller ha enten en
stiplet eller hel ytre linje.

l) Når motoren eller maskinen inneholder mer enn 1000 l flytende
drivstoff for UN 3528 og UN 3530, eller når drivstofftanken har en
vannkapasitet på mer enn 1000 l for UN 3529:

– Er det påkrevd med transportdokument i samsvar med 5.4.1.
Transportdokumentet skal inneholde følgende tilleggserklæring:
«Transport i samsvar med spesiell bestemmelse 363».

– ADR: For transport som omfatter bruk av tunneler med restriksjoner,
skal transportenheten ha oransje skilt i samsvar med 5.3.2 og
tunnelrestriksjonene i samsvar med 8.6.4 gjelder.

m) Kravene oppgitt i emballeringsbestemmelse P005 i 4.1.4.1 skal følges.

364

Denne gjenstanden får bare transporteres under bestemmelsene i kapittel
3.4 dersom kolliet, slik det leveres for transport, er i stand til å
bestå prøven i henhold til prøveserie 6(d) i del 1 av UN testmanualen,
avgjort av vedkommende myndighet.

365

For tilvirkede instrumenter og gjenstander som inneholder kvikksølv
eller gallium, se UN 3506 eller 3554, som relevant.

366

Tilvirkede instrumenter og gjenstander som ikke inneholder mer enn 1 kg
kvikksølv eller gallium er ikke underlagt ADR/RID.

367

Angående dokumentasjon:

– Varenavnet «malingsrelatert stoff» kan benyttes for forsendelser av
kolli som inneholder «maling» og «malingsrelatert stoff» i samme kolli;

– Varenavnet «malingsrelatert stoff, etsende, brannfarlig» kan benyttes
for forsendelser av kolli som inneholder «maling, etsende, brannfarlig»
og «malingsrelatert stoff, etsende, brannfarlig» i samme kolli;

– Varenavnet «malingsrelatert stoff, brannfarlig, etsende» kan benyttes
for forsendelser av kolli som inneholder «maling, brannfarlig, etsende»
og «malingsrelatert stoff, brannfarlig, etsende» i samme kolli; og

– Varenavnet «trykkfargerelatert stoff» kan benyttes for forsendelse av
kolli som inneholder «trykkfarge» og «trykkfargerelatert stoff» i samme
kolli.

368

Når man har ikke spaltbart eller unntatt spaltbart uranheksafluorid,
skal materialet klassifiseres under UN 3507 eller UN 2978.

369

I samsvar med 2.1.3.5.3 (a) er dette radioaktive materialet i et
unntakskolli i besittelse av giftige og etsende egenskaper klassifisert
i klasse 6.1, med radioaktiv(e) og etsende tilleggsfarer.

Uranheksafluorid kan bare klassifiseres under denne oppføringen når
betingelsene i 2.2.7.2.4.1.2, 2.2.7.2.4.1.5, 2.2.7.2.4.5.2 og, for
unntatt spaltbart materiale, 2.2.7.2.3.5, er oppfylt.

I tillegg til bestemmelsene som gjelder for transport av stoffer i
klasse 6.1 med en etsende tilleggsfare, gjelder bestemmelsene i 5.1.3.2,
5.1.5.2.2, 5.1.5.4.1 (b), 7.5.11 CV33 (3.1), (5.1) til (5.4) og (6).

Fareseddel for klasse 7 kreves ikke.

370

Denne posisjonen gjelder bare for ammoniumnitrat som oppfyller ett av de
følgende kriteriene:

a) ammoniumnitrat med mer enn 0,2% brennbare stoffer, inkludert
eventuelt organisk stoff beregnet som karbon, og fritt for
tilsetningsstoffer; eller

b) ammoniumnitrat med ikke mer enn 0,2% brennbare stoffer, inkludert
eventuelt organisk stoff beregnet som karbon, og fritt for
tilsetningsstoffer, som gir et positivt resultat når det testes i
henhold til testserie 2 (se UN Testmanualen, del I). Se også UN-nr.
1942.

Denne posisjonen skal ikke benyttes for ammoniumnitrat som allerede har
et eksisterende varenavn i tabell A i kapittel 3.2, inkludert
ammoniumnitrat blandet med diesel (ANFO) eller en av de kommersielle
typene av ammoniumnitrat.

371

(1) Denne oppføringen gjelder også for gjenstander som inneholder en
liten trykkbeholder med en utløsningsinnretning. Slike gjenstander skal
oppfylle følgende krav:

a) Vannkapasiteten til trykkbeholderen skal ikke overstige 0,5 liter og
arbeidstrykket skal ikke overstige 25 bar ved 15 °C;

b) Minste sprengtrykk for trykkbeholderen skal være minst fire ganger
trykket til gassen ved 15 °C;

c) Hver gjenstand skal være tilvirket på en slik måte at utilsiktet
avfyring eller utløsning unngås under normale forhold ved håndtering,
emballering, transport og bruk. Dette kan oppfylles ved en ekstra
låseinnretning koplet til aktivatoren;

d) Hver gjenstand skal være tilvirket på en måte som forhindrer farlig
utkast av trykkbeholderen eller deler av trykkbeholderen;

e) Hver trykkbeholder skal være tilvirket av et materiale som ikke
fragmenterer ved brudd;

f) Konstruksjonstypen til gjenstanden skal gjennomgå en branntest.
Bestemmelsene i paragrafene 16.6.1.2 unntatt bokstav g, 16.6.1.3.1 til
16.6.1.3.4, 16.6.1.3.6, 16.6.1.3.7 (b) og 16.6.1.3.8 i UN Testmanualen
skal anvendes ved denne testen. Det skal påvises at gjenstanden avlaster
sitt trykk ved bruk av en smeltesikring eller annen
trykkav-lastningsinnretning, på en slik måte at trykkbeholderen ikke
fragmenteres og at gjen-standen eller fragmenter av gjenstanden ikke
kastes ut mer enn 10 meter;

g) Konstruksjonstypen til gjenstanden skal gjennomgå følgende test. En
utløsermekanisme skal benyttes til å initiere en gjenstand i midten av
emballasjen. Det skal ikke forekomme noen skadelige effekter på utsiden
av kolliet, slik som at kolliet brister, metallfragmenter eller en
beholder går igjennom emballasjen.

(2) Produsenten skal utarbeide teknisk dokumentasjon på
konstruksjonstypen, produksjonen så vel som tester og deres resultat.
Produsenten skal anvende prosedyrer som sikrer at gjenstander produsert
i serier er tilvirket i god kvalitet, samsvarer med konstruksjonstypen
og er i stand til å innfri kravene i (1). Produsenten skal framlegge
slik informasjon for vedkommende myndighet på forespørsel.

372

Denne oppføringen gjelder for asymmetriske kondensatorer med en
energilagringskapasitet større enn 0,3 Wh. Kondensatorer med en
energilagringskapasitet på 0,3 Wh eller mindre er ikke underlagt
ADR/RID.

Energilagringskapasitet betyr den energien som er lagret i en
kondensator, som beregnet i henhold til følgende formel,

Wh = 1/2C\ :sub:`N`\ (U\ :sub:`R`\ :sup:`2`–U\ :sub:`L`\ :sup:`2`) x
(1/3600),

ved bruk av den nominelle kapasitansen (C\ :sub:`N`), angitt spenning
(U\ :sub:`R`) og angitt minimumsspenning (U\ :sub:`L`).

Alle asymmetriske kondensatorer som faller inn under denne oppføringen
skal oppfylle følgende betingelser:

a) Kondensatorer eller moduler skal være beskyttet mot kortslutning;

b) Kondensatorer skal være konstruert og tilvirket slik at trykk som kan
bygges opp ved bruk avlastes sikkert, gjennom en lufteventil eller et
svakt punkt i kondensatorens yttervegg. Eventuell væske som avgis ved
utluftingen skal holdes igjen av emballasje eller utstyr som
kondensatoren er installert i;

c) Kondensatorer skal være merket med energilagringskapasiteten i Wh; og

d) Kondensatorer som inneholder en elektrolytt som tilfredsstiller
klassifiseringskriteriene til en farlig gods klasse skal være konstruert
for å motstå en trykkforskjell på 95 kPa;

Kondensatorer som inneholder en elektrolytt som ikke tilfredsstiller
klassifiseringskriteriet for noen klasse av farlig gods, inkludert når
den er konfigurert i en modul eller installert i utstyr, er ikke
underlagt andre bestemmelser i ADR/RID.

Kondensatorer som inneholder en elektrolytt som tilfredsstiller
klassifiseringskriteriet for noen av klassene av farlig gods, med en
energilagringskapasitet på 20 Wh eller mindre, inkludert når de er
konfigurert i en modul, er ikke underlagt andre bestemmelser i ADR/RID
når kondensatorene er i stand til å motstå en fallprøve på 1,2 meter
uemballert mot et hardt underlag uten tap av innhold.

Kondensatorer som inneholder en elektrolytt som tilfredsstiller
klassifiseringskriteriene til en farlig gods klasse, som ikke er
installert i utstyr, og med en energilagringskapasitet på mer enn 20 Wh,
er underlagt ADR/RID.

Kondensatorer som er installert i utstyr og som inneholder en
elektrolytt som tilfredsstiller klassifiseringskriteriene til en farlig
gods klasse, er ikke underlagt andre bestemmelser i ADR/RID forutsatt at
utstyret er emballert i en solid ytteremballasje konstruert av egnet
materiale, og med adekvat styrke og konstruksjon i forhold til
emballasjens tiltenkte bruk, og på en slik måte at utilsiktet aktivering
av kondensatorer under transport forhindres. Stort, robust utstyr som
inneholder kondensatorer kan leveres for transport uemballert eller på
paller, når kondensatorene er gitt tilsvarende beskyttelse av utstyret
de inngår i.

**ANM**: Asymmetriske nikkel-karbonkondensatorer som inneholder alkalisk
elektrolytt i klasse 8 skal, uavhengig av bestemmelsene i denne
spesielle bestemmelsen, transporteres som UN 2795 AKKUMULATORER, VÅTE,
FYLT MED ALKALI, for lagring av elektrisitet.

373

Nøytrondetektorer som inneholder bortrifluoridgass som ikke er trykksatt
kan transporteres under denne oppføringen forutsatt at følgende
betingelser er innfridd:

a) Hver detektor skal oppfylle følgende betingelser.

i. Trykket i hver detektor skal ikke overstige 105 kPa absolutt ved
20 °C;

ii. Mengden av gass skal ikke overstige 13 g per detektor;

iii. Hver detektor skal være tilvirket under et registrert
kvalitetssikringsprogram;

**ANM:** ISO 9001 kan benyttes for denne hensikten.

iv. Hver nøytrondetektor skal være av sveiset metallkonstruksjon med
loddet metall til keramikk for gjennomføringene. Disse detektorene skal
ha et minste sprengtrykk på 1800 kPa som vist ved kvalifiseringstesting
av konstruksjonstypen; og

v. Hver detektor skal testes i en 1 x 10\ :sup:`–10` cm\ :sup:`3`/s
standard for lekkasjetetthet før fylling.

b) Detektorer som forsendes som selvstendige komponenter skal
transporteres på følgende måte:

i. Detektorer skal være emballert i en forseglet mellomliggende foring
av plast med tilstrekkelig absorberende eller adsorberende materiale til
å absorbere eller adsorbere hele innholdet av gass;

ii. De skal emballeres i solid ytteremballasje. Det ferdigstilte kolliet
skal kunne motstå en 1,8 m fallprøve uten lekkasje av gassinnhold fra
detektorer;

iii. Den totale gassmengden fra alle detektorer skal ikke overstige 52 g
per ytteremballasje.

c) Ferdigstilte nøytrondetektorsystemer som inneholder detektorer som
oppfyller betingelsene (a), skal transporteres på følgende måte:

i. Detektorene skal være anbragt i en sterk, forseglet, ytre omfatning;

ii. Omfatningen skal inneholde tilstrekkelig absorberende eller
adsorberende materiale til å absorbere eller adsorbere hele innholdet av
gass;

iii. De ferdigstilte systemene skal være emballert i en solid
ytteremballasje i stand til å motstå en 1,8 m fallprøve uten lekkasje,
dersom ikke systemets ytre omfatning yter tilsvarende beskyttelse.

Emballeringsbestemmelse P200 i 4.1.4.1 gjelder ikke.

Transportdokumentet skal inkludere følgende erklæring «Transport i
samsvar med spesiell bestemmelse 373».

Nøytrondetektorer som inneholder ikke mer enn 1 g bortrifluorid,
inkludert de med slagloddede sammenføyninger av glass, er ikke underlagt
ADR/RID forutsatt at de oppfyller betingelsene i paragraf (a) og er
emballert i samsvar med paragraf (b). Detektorsystemer som inneholder
slike detektorer er ikke underlagt ADR/RID forutsatt at de er emballert
i henhold til paragraf (c).

374

(Reservert)

375

Disse stoffene er, når de transporteres i enkel eller sammensatt
emballasje som inneholder en nettomengde per enkel emballasje eller
inneremballasje på 5 L eller mindre for væsker eller som har en
nettomasse per enkel emballasje eller inneremballasje på 5 kr eller
mindre for faste stoffer, ikke underlagt noen andre bestemmelser i
ADR/RID forutsatt at emballasjen oppfyller de alminnelige bestemmelsene
i 4.1.1.1, 4.1.1.2, og 4.1.1.4 til 4.1.1.8.

376

Celler og batterier av litiummetall, litiumion eller natriumion, som er
påvist å være skadede eller defekte slik at de ikke samsvarer med typen
som er testet i henhold til de gjeldende bestemmelsene i UN
Testmanualen, skal være i overensstemmelse med kravene i denne spesielle
bestemmelsen.

Med hensyn til denne spesielle bestemmelsen, så omfatter dette, men er
ikke begrenset til:

– Celler og batterier som er påvist å være defekte av sikkerhetsgrunner;

– Celler og batterier som har lekket eller ventilert;

– Celler og batterier som ikke kan diagnostiseres før transport; eller

– Celler og batterier som er påført fysisk eller mekanisk skade.

**ANM:** Ved vurdering av en celle eller et batteri som skadet eller
defekt, skal en vurdering eller evaluering utføres basert på
sikkerhetskriterier fra fabrikanten av cellen, batteriet eller
produktet, eller av en teknisk ekspert med kunnskaper om cellen eller
batteriets sikkerhetsegenskaper. En vurdering eller evaluering kan
omfatte, men er ikke begrenset til, følgende kriterier:

a) Akutt fare, slik som gass, brann eller lekkasje av elektrolytt;

b) Bruken eller misbruken av cellen eller batteriet;

c) Tegn på fysisk skade, slik som deformasjon eller farging av cellens
eller batteriets innkapsling;

d) Ekstern og intern beskyttelse mot kortslutning, slik som tiltak
vedrørende spenning eller isolasjon;

e) Tilstanden til cellens eller batteriets sikkerhetsanordninger; eller

f) Skade på interne sikkerhetskomponenter, slik som batteriets
styringssystem.

Celler og batterier skal transporteres i henhold til bestemmelsene som
gjelder for UN 3090, 3091, 3480, 3481, 3551 og 3552, som relevant,
unntatt spesiell bestemmelse 230 og når annet er fastsatt i denne
spesielle bestemmelsen.

Celler og batterier skal være emballert i samsvar med
emballeringsbestemmelse P908 i 4.1.4.1 eller LP904 i 4.1.4.3, som
relevant.

Celler og batterier som er identifisert som skadede eller defekte og som
er tilbøyelig til å raskt falle fra hverandre, reagere farlig, utvikle
flamme, utvikle farlig varme eller farlige utslipp av giftige, etsende
eller brannfarlige gasser eller damper under normale transportforhold,
skal emballeres og transporteres i samsvar med emballeringsbestemmelse
P911 i 4.1.4.1 eller LP906 i 4.1.4.3, som relevant. Alternative
betingelser for emballering og/eller transport kan godkjennes av
vedkommende myndighet i enhver ADR/RID kontraherende stat, som også kan
anerkjenne en godkjenning gitt av vedkommende myndighet i et land som
ikke er en ADR/RID kontraherende stat, forutsatt at denne godkjenningen
har blitt gitt i samsvar med gjeldende prosedyrer i henhold til RID,
ADR, ADN, IMDG-koden eller ICAO Technical Instructions.

Kolli skal merkes «SKADEDE/DEFEKTE LITIUMIONBATTERIER», «SKADEDE/DEFEKTE
LITIUMMETALLBATTERIER» eller «SKADEDE/DEFEKTE NATRIUMIONBATTERIER», som
relevant.

Transportdokumentet skal inneholde følgende erklæring: «Transport i
samsvar med spesiell bestemmelse 376».

Dersom det kommer til anvendelse, skal en kopi av godkjenningen fra
vedkommende myndighet ledsage transporten.

377

Celler og batterier av litiummetall, litiumion eller natriumion, samt
utstyr som inneholder slike celler og batterier, som transporteres for
avhending eller gjenvinning, emballert sammen med eller uten batterier
som ikke er litiumbatterier eller natriumionbatterier, kan emballeres i
henhold til emballeringsbestemmelse P909 i 4.1.4.1.

Slike celler og batterier er ikke underlagt bestemmelsene i 2.2.9.1.7.1
(a) til (g) eller 2.2.9.1.7.2 (a) til (f), som hensiktsmessig.

Kolli skal være merket «LITIUMBATTERIER TIL KASSERING»,
«NATRIUMIONBATTERIER TIL KASSERING, «LITIUMBATTERIER TIL GJENVINNING»
eller «NATRIUMIONBATTERIER TIL GJENVINNING», som hensiktsmessig.

Påviste skadede og defekte batterier skal transporteres i henhold til
spesiell bestemmelse 376.

378

Strålingsdetektorer som inneholder denne gassen i ikke-refyllbare
trykkbeholdere som ikke oppfyller kravene i kapittel 6.2 og
emballeringsbestemmelse P200 i 4.1.4.1 kan transporteres under denne
posisjonen under forutsetning av at:

a) Arbeidstrykket i hver beholder ikke overstiger 50 bar;

b) Kapasiteten på beholderen ikke overstiger 12 liter;

c) Hver beholder skal ha et minste sprengtrykk på minst tre ganger
arbeidstrykket når en trykkavlastningsinnretning er montert, og minst
fire ganger arbeidstrykket når ingen trykkavlastningsinnretning er
montert;

d) Hver beholder er fremstilt av materiale som ikke vil fragmentere ved
revning;

e) Hver detektor er fremstilt under et registrert
kvalitetssikringsprogram;

**ANM:** ISO 9001 kan benyttes til dette formålet.

f) Detektorer transporteres i solide ytteremballasjer. Den komplette
emballasjen skal være i stand til å tåle en fallprøve på 1,2 m uten at
detektoren skades eller at ytteremballasjen revner. Utstyr som
inneholder en detektor skal emballeres i solid ytteremballasje med
mindre detektoren er tilsvarende godt beskyttet av utstyret det er
innmontert i; og

g) Transportdokumentet inneholder følgende erklæring «Transport i
samsvar med spesiell bestemmelse 378».

Strålingsdetektorer, inkludert detektorer i strålingsdetektorsystemer,
er ikke underlagt andre bestemmelser i ADR/RID dersom detektorene
oppfyller kravene i (a) til (f) ovenfor, og kapasiteten på
detektorbeholderne ikke overstiger 50 ml.

379

Vannfri ammoniakk absorbert eller adsorbert på et fast stoff i
ammoniakkdispensersystemer, eller beholdere som er beregnet for å
utgjøre en del av slike systemer, er ikke underlagt andre bestemmelser i
ADR/RID dersom følgende betingelser oppfylles:

a) Adsorbsjonen eller absorbsjonen har følgende egenskaper:

i. Trykket ved en temperatur på 20 °C i beholderen er mindre enn 0,6
bar;

ii. Trykket ved en temperatur på 35 °C i beholderen er mindre enn 1 bar;

iii. Trykket ved en temperatur på 85 °C i beholderen er mindre enn 12
bar.

b) Det adsorberende eller absorberende materialet skal ikke ha farlige
egenskaper oppgitt for klassene 1–8;

c) Største mengde i en beholder skal være 10 kr ammoniakk; og

d) Beholdere som inneholder adsorbert eller absorbert ammoniakk skal
oppfylle følgende betingelser:

i. Beholdere skal være laget av et materiale som er forenlig med
ammoniakk som spesifisert i ISO 11114-1:2020;

ii. Beholdere og deres lukkeinnretninger skal være hermetisk forseglet
og i stand til å holde på den genererte ammoniakken;

iii. Hver beholder skal være i stand til å motstå trykket generert ved
85 °C med en volumetrisk ekspansjon på 0,1 %;

iv. Hver beholder skal være utstyrt med en innretning som tillater
utslipp av gass så snart trykket overstiger 15 bar uten voldsom revning,
eksplosjon eller utkast;

v. Hver beholder skal være i stand til å motstå et trykk på 20 bar uten
lekkasje når trykkavlastningsinnretningen er deaktivert.

Når de transporteres i en ammoniakkdispenser, skal beholderne være
koblet til dispenseren på en slik måte at sammensetningen er garantert å
ha samme styrke som en enkeltbeholder.

Mekanisk styrke nevnt i denne spesielle bestemmelsen skal testes ved å
bruke en prototype av en beholder og/eller dispenser fylt til nominell
kapasitet, ved å øke temperaturen inntil spesifisert trykk er oppnådd.

Prøveresultatene skal dokumenteres, være sporbare og kommuniseres til
relevante myndigheter på forespørsel.

380

(Reservert)

381

(Reservert)

382

Polymerkuler kan være laget av polystyren, poly(metylmetakrylat) eller
annet polymerisk materiale. Når det kan påvises at ingen brannfarlig
damp, som resulterer i en brannfarlig atmosfære, utvikler seg i henhold
til test U1 (prøvemetode for stoffer som det er sannsynlig at utvikler
brannfarlig damp) i Del III, underavsnitt 38.4.4 i UN Testmanualen,
trenger ikke ekspanderbare polymerkuler å klassifiseres under dette
UN-nummeret. Denne testen bør kun utføres ved vurdering av om et stoff
ikke lenger skal klassifiseres som farlig gods.

383

Bordtennisballer tilvirket av celluloid er ikke underlagt bestemmelsene
i ADR/RID når nettomassen av hver enkelt bordtennisball ikke overstiger
3,0 g, og total netto masse av bordtennisballer ikke overstiger 500 g
per kolli.

384

(Reservert)

385

(Slettet)

386

RID: Stoffer stabilisert ved temperaturkontroll er ikke tillatt å
transportere på jernbane.

ADR: Når stoffer er stabilisert ved temperaturkontroll, gjelder
bestemmelsene i 2.2.41.1.21, 7.1.7, spesiell bestemmelse V8 i kapittel
7.2, spesiell bestemmelse S4 i kapittel 8.5 og kravene i kapittel 9.6.

Når kjemisk stabilisering benyttes, skal personen som tilbyr
emballasjen, IBCen eller tanken for transport sikre at
stabiliseringsnivået er tilstrekkelig for å hindre at stoffet i
emballasjen, IBCen eller tanken gjennomgår en farlig polymerisering ved
en gjennomsnittlig bulktemperatur på 50 °C, eller 45 °C for multimodale
tanker. Når kjemisk stabilisering blir ineffektiv ved lavere
temperaturer innenfor den forventede varigheten av transporten, **RID:
er ikke transport på jernbane tillatt.**/ADR: er temperaturkontroll
påkrevet. Forhold som må tas hensyn til for å avgjøre dette inkluderer,
men er ikke begrenset til: Kapasiteten og formen på emballasjen, IBCen
eller tanken samt effekten av eventuell isolasjon tilstede, temperaturen
på stoffet når det tilbys for transport, varigheten av transporten,
utendørs temperaturforhold som er typiske for transportreisen (også med
hensyn til årstiden), effekten og andre egenskaper ved den benyttede
stabilisatoren, aktuelle driftsmessige kontroller pålagt i regelverk
(f.eks. krav om beskyttelse fra varmekilder, inkludert annet gods som
transporteres ved temperaturer over utendørstemperaturen), og eventuelle
andre faktorer.

387

Litiumbatterier i overensstemmelse med 2.2.9.1.7.1 (f) inneholdende både
primære litiummetallceller og oppladbare litiumionceller skal tilordnes
til UN nr. 3090 eller 3091, som relevant. Når slike batterier blir
transportert i henhold til spesiell bestemmelse 188, skal det totale
litiuminnholdet til alle litiummetallcellene i batteriet ikke overstige
1,5 g og den totale kapasiteten til alle litiumioncellene i batteriet
skal ikke overstige 10 Wh.

388

Oppføringene under UN nr. 3166 gjelder for kjøretøyer med interne
forbrenningsmotorer eller brenselceller, forsynt av brannfarlige væsker
eller gass.

Kjøretøyer som er drevet av en brenselcellemotor skal være tilordnet til
oppføringene UN 3166. KJØRETØY, BRENSELCELLE, DREVET AV BRANNFARLIG GASS
eller UN 3166 KJØRETØY, BRENSELCELLE, DREVET AV BRANNFARLIG VÆSKE, som
relevant. Disse oppføringene inkluderer hybrid-elektriske kjøretøyer som
drives av både en brenselcellemotor og en intern forbrenningsmotor med
våte batterier, natriumbatterier, litiummetallbatterier eller
litiumionbatterier, og som transporteres med batteriet(-ene) installert.

Andre kjøretøyer som inneholder en intern forbrenningsmotor skal
tilordnes til oppføringene UN 3166 KJØRETØY, DREVET AV BRANNFARLIG GASS
eller UN 3166 KJØRETØY, DREVET AV BRANNFARLIG VÆSKE, som hensiktsmessig.
Disse oppføringene inkluderer hybridelektriske kjøretøyer drevet både av
en intern forbrenningsmotor og våte batterier, natriumbatterier,
litiummetallbatterier eller litiumionbatterier, transportert med
batteriet/batteriene installert.

Hvis et kjøretøy er drevet av en intern forbrenningsmotor for
brannfarlig væske og brannfarlig gass, skal det tilordnes til UN 3166
KJØRETØY, DREVET AV BRANNFARLIG GASS.

Oppføringen UN 3171 gjelder bare for kjøretøyer og utstyr drevet av våte
batterier, natriummetallbatterier eller natriumlegeringsbatterier, som
transporteres med disse batteriene installert.

UN 3556 – KJØRETØY DREVET AV LITIUMIONBATTERI, UN 3557 – KJØRETØY DREVET
AV LITIUMMETALLBATTERI og UN 3558 – KJØRETØY DREVET AV
NATRIUMIONBATTERI, som relevant, gjelder for kjøretøyer drevet av
litiumionbatterier, litiummetallbatterier eller natriumionbatterier, som
blir transportert med batteriene installert.

For formålet med denne spesielle bestemmelsen, er kjøretøyer selvdrevet
utstyr beregnet for å frakte en eller flere personer eller gods.
Eksempler på slike kjøretøyer er biler, motorsykler, scootere, tre- og
firhjulinger (kjøretøyer eller motorsykler), trucker, lokomotiver,
sykler (pedalsykler med motor) og andre kjøretøyer av denne typen
(f.eks. «ståhjulinger» -selvbalanserende kjøretøyer eller kjøretøyer som
ikke er utstyrt med minst ett sete), rullestoler, gressklippertraktorer,
selvdrevne jordbruks- og anleggsmaskiner, båter og fly. Når kjøretøyer
transporteres i en emballasje kan noen av delene, utenom batteriet, være
av-monterte for å få plass i emballasjen.

Eksempler på utstyr er gressklippere som ikke er gressklippertraktorer,
rengjøringsmaskiner eller selvgående modellskip og modellfly. Utstyr
drevet av litiummetallbatterier eller litiumionbatterier skal tilordnes
til oppføringene UN 3091 LITIUM METALL BATTERIER I UTSTYR eller UN 3091
LITIUM METALL BATTERIER PAKKET MED UTSTYR eller UN 3481 LITIUM ION
BATTERIER I UTSTYR eller UN 3481 LITIUM ION BATTERIER PAKKET MED UTSTYR,
som hensiktsmessig. Litiumbatterier som er installert i lasteenheter og
som er designet utelukkende for å levere strøm utenfor lasteenheten,
skal tilordnes posisjonen UN 3536 LITIUMBATTERIER INSTALLERT I
LASTEENHETER litiumionbatterier eller litiummetallbatterier.

Farlig gods, slik som batterier, kollisjonsputer, brannslukkere,
akkumulatorer for komprimert gass, sikkerhetsutstyr og andre innebygde
komponenter i kjøretøy som er nødvendig for kjøretøyets drift eller for
sikkerheten til fører og passasjerer, skal være forsvarlig innmontert i
kjøretøyet og er ellers ikke underlagt ADR/RID. Men, litiumbatterier
skal oppfylle bestemmelsene i 2.2.9.1.7.1, bortsett fra at (a),
(e)(vii), (f) (iii) hvis relevant, (f) (iv) hvis relevant og (g) ikke
gjelder når batterier fra en produksjonsserie på ikke mer enn 100 celler
eller batterier, eller preproduksjonsprototyper av celler og batterier
som transporteres for prøving, er installert i kjøretøyer. Videre skal
natriumionbatterier oppfylle bestemmelsene i 2.2.9.1.7.2, bortsett fra
at (a), (e) og (f) ikke gjelder når batterier fra en produksjonsserie på
ikke mer enn 100 celler eller batterier, eller preproduksjonsprototyper
av celler og batterier som transporteres for prøving, er installert i
kjøretøyer.

Dersom et litiumbatteri installert i et kjøretøy er skadet eller defekt,
skal kjøretøyet transporteres i samsvar med betingelsene definert i
spesiell bestemmelse 667 (c).

389

Denne oppføringen gjelder bare for litiumionbatterier eller
litiummetallbatterier installert i lasteenheter («cargo transport
units»), og som er designet utelukkende for å levere strøm utenfor
lasteenheten. Litiumbatteriene skal oppfylle kravene i 2.2.9.1.7.1 (a)
til (g) og inneholde de nødvendige systemene for å forhindre overlading
samt overutlading mellom batteriene.

Batteriene skal være sikkert festet til den innvendige konstruksjonen av
lasteenheten (f.eks. ved plassering i reoler, kabinetter etc.) på en
slik måte at det forhindrer kortslutning, utilsiktet aktivering, og
signifikant bevegelse i forhold til lasteenheten, under de støt,
lasteoperasjoner og vibrasjoner, som inntreffer under normale
transportforhold. Farlig gods som er nødvendig for sikker og behørig
bruk av lasteenheten (f.eks. brannslukkingssystemer og klimaanlegg),
skal være forsvarlig festet på, eller innmontert i lasteenheten og er
ellers ikke underlagt ADR/RID. Farlig gods som ikke er nødvendig for
sikker og behørig bruk av lasteenheten skal ikke transporteres i
lasteenheten.

Batteriene i lasteenheten er ikke underlagt kravene om merking og
faresedler. Lasteenheten skal ha oransje skilt i samsvar med 5.3.2.2 og
store faresedler i samsvar med 5.3.1.1 på to motstående sider (ADR:
unntatt når bestemt i 1.1.3.6).

390

Når et kolli inneholder en kombinasjon av litiumbatterier innmontert i
utstyr og litiumbatterier pakket med utstyr, gjelder følgende krav for
merking av kolli og dokumentasjon:

a) kolliet skal være merket UN 3091 eller UN 3481, som relevant. Hvis et
kolli inneholder både litiumionbatterier og litiummetallbatterier pakket
med og innmontert i utstyr, skal kolliet være merket som påkrevd for
begge batterityper. Knappecellebatterier installert i utstyr (inkludert
kretskort), trenger imidlertid ikke å tas i betraktning.

b) transportdokumentet skal oppgi «UN 3091 LITIUM METALL BATTERIER
PAKKET MED UTSTYR» eller «UN 3481 LITIUM ION BATTERIER PAKKET MED
UTSTYR», som relevant. Hvis et kolli inneholder både
litiummetallbatterier og litiumionbatterier pakket med og innmontert i
utstyr, skal transportdokumentet oppgi både «UN 3091 LITIUM METALL
BATTERIER PAKKET MED UTSTYR» og «UN 3481 LITIUM ION BATTERIER PAKKET MED
UTSTYR».

391

(Reservert)

392

Ved transport av beholdersystemer for gassdrivstoff som er designet og
godkjent for å bli montert i motorkjøretøyer, og som inneholder denne
gassen, behøver man ikke anvende bestemmelsene i 4.1.4.1 og kapittel 6.2
når de transporteres for kassering, gjenvinning, reparasjon, kontroll,
vedlikehold eller fra tilvirkningsstedet til en kjøretøyfabrikk,
forutsatt at følgende betingelser er oppfylt:

a) Beholdersystemene for gassdrivstoff skal oppfylle kravene i de
relevante standardene eller reguleringene for drivstofftanker for
kjøretøyer. Eksempler på gjeldende standarder og reguleringer er:

+-----------------+----------------------------------------------------+
| **LPG tanker**  |                                                    |
+-----------------+----------------------------------------------------+
| UN Regulation   | Uniform provisions concerning: I. Approval of      |
| No. 67 Revision | specific equipment of vehicles of category M and N |
| 2               | using liquefied petroleum gases in their           |
|                 | propulsion system; II. Approval of vehicles of     |
|                 | category M and N fitted with specific equipment    |
|                 | for the use of liquefied petroleum gases in their  |
|                 | propulsion system with regard to the installation  |
|                 | of such equipment                                  |
+-----------------+----------------------------------------------------+
| UN Regulation   | Uniform provisions concerning the approval of: I.  |
| No. 115         | Specific LPG (liquefied petroleum gases) retrofit  |
|                 | systems to be installed in motor vehicles for the  |
|                 | use of LPG in their propulsion systems; II         |
|                 | Specific CNG (compressed natural gas) retrofit     |
|                 | systems to be installed in motor vehicles for the  |
|                 | use of CNG in their propulsion system              |
+-----------------+----------------------------------------------------+
| **CNG og LNG    |                                                    |
| tanker**        |                                                    |
+-----------------+----------------------------------------------------+
| UN Regulation   | Uniform provisions concerning the approval of:     |
| No. 110         |                                                    |
|                 | 527. Specific components of motor vehicles using   |
|                 | compressed natural gas (CNG) and/or liquefied      |
|                 | natural gas (LNG) in their propulsion system       |
|                 |                                                    |
|                 | II. Vehicles with regard to the installation of    |
|                 | specific components of an approved type for the    |
|                 | use of compressed natural gas (CNG) and/or         |
|                 | liquefied natural gas (LNG) in their propulsion    |
|                 | system                                             |
+-----------------+----------------------------------------------------+
| UN Regulation   | Uniform provisions concerning the approval of: I.  |
| No. 115         | Specific LPG (liquefied petroleum gases) retrofit  |
|                 | systems to be installed in motor vehicles for the  |
|                 | use of LPG in their propulsion systems; II         |
|                 | Specific CNG (compressed natural gas) retrofit     |
|                 | systems to be installed in motor vehicles for the  |
|                 | use of CNG in their propulsion system              |
+-----------------+----------------------------------------------------+
| ISO 11439:2013  | Gas cylinders – High pressure cylinders for the    |
|                 | on-board storage of natural gas as a fuel for      |
|                 | automotive vehicles                                |
+-----------------+----------------------------------------------------+
| ISO             | Road vehicles – Compressed natural gas (CNG) fuel  |
| 15500-Series    | system components – several parts as applicable    |
+-----------------+----------------------------------------------------+
| ANSI NGV 2      | Compressed natural gas vehicle fuel containers     |
+-----------------+----------------------------------------------------+
| CSA B51 Part    | Boiler, pressure vessel, and pressure piping code  |
| 2:2014          | Part 2 Requirements for high-pressure cylinders    |
|                 | for on-board storage of fuels for automotive       |
|                 | vehicles                                           |
+-----------------+----------------------------------------------------+
| **Hydrogen      |                                                    |
| trykktanker**   |                                                    |
+-----------------+----------------------------------------------------+
| Global          | Global technical regulation on hydrogen and fuel   |
| Technical       | cell vehicles (ECE/TRANS/180/Add.13).              |
| Regulation      |                                                    |
| (GTR) No. 13    |                                                    |
+-----------------+----------------------------------------------------+
| ISO/TS          | Gaseous hydrogen and hydrogen blends – Land        |
| 15869:2009      | vehicle fuel tanks                                 |
+-----------------+----------------------------------------------------+
| Forordning (EF) | Europaparlaments- og rådsforordning (EF) nr.       |
| nr.79/2009      | 79/2009 av 14. januar 2009 om typegodkjenning av   |
|                 | hydrogendrevne kjøretøyer og om endring av         |
|                 | direktiv 2007/46/EF                                |
+-----------------+----------------------------------------------------+
| Kommi           | Kommisjonsforordning (EU) nr. 406/2010 av 26.      |
| sjonsforordning | april 2010 om gjennomføring av europaparlaments-   |
| (EU) nr.        | og rådsforordning (EF) nr. 79/2009 om              |
| 406/2010        | typegodkjenning av hydrogendrevne motorkjøretøy    |
+-----------------+----------------------------------------------------+
| UN Regulation   | Uniform provisions concerning the approval of      |
| No. 134         | motor vehicles and their components with regard to |
|                 | the safety-related performance of hydrogen-fuelled |
|                 | vehicles (HFCV)                                    |
+-----------------+----------------------------------------------------+
| CSA B51 Part 2: | Boiler, pressure vessel, and pressure piping code  |
| 2014            | – Part 2: Requirements for high-pressure cylinders |
|                 | for on-board storage of fuels for automotive       |
|                 | vehicles                                           |
+-----------------+----------------------------------------------------+

Gasstanker designet og fremstilt i samsvar med tidligere versjoner av de
relevante standardene og reguleringene for gasstanker for
motorkjøretøyer som gjaldt når kjøretøyene som disse gasstankene ble
designet og fremstilt for, ble sertifisert, kan fortsatt transporteres;

b) Beholdersystemene for gassdrivstoff skal være lekkasjesikre og skal
ikke framvise noen tegn på ytre skade som kan påvirke sikkerheten;

**ANM 1:** Kriterier kan finnes i standarden ISO 11623:2015 Gassflasker
– Komposittkonstruksjon – Periodisk inspeksjon og prøving (eller ISO
19078:2013 Gas cylinders – Inspection of the cylinder installation, and
requalification of high pressure cylinders for the on-board storage of
natural gas as a fuel for automotive vehicles).

**ANM 2:** Hvis beholdersystemene for gassdrivstoff ikke er
lekkasjesikre eller er overfylt eller har skader som kan påvirke deres
sikkerhet (f.eks. ved et sikkerhetsrelatert tilbakekall), skal de kun
transporteres i redningstrykkbeholdere i samsvar med ADR/RID.

c) Dersom et beholdersystem for gassdrivstoff er utstyrt med to ventiler
eller fler i en rekkefølge, skal de to ventilene lukkes slik at de er
gasstette under normale transportforhold. Dersom kun en ventil
eksisterer eller bare en ventil fungerer, skal alle åpninger unntatt
åpningen til trykkavlastningsinnretningen, være lukket slik at de er
gasstette under normale transportforhold;

d) Beholdersystemene for gassdrivstoff skal transporteres på en slik
måte at blokkering av trykkavlastningsinnretningen, skade på ventilene
eller noen annen trykksatt del av beholdersystemene for gassdrivstoff og
utilsiktet gassutslipp under normale transportforhold, forhindres;

e) Ventiler skal være beskyttet ved en av metodene beskrevet i 4.1.6.8
(a) til (e);

f) Bortsett fra beholdersystemer for gassdrivstoff som er fjernet for
kassering, gjenvinning, kontroll eller vedlikehold, skal de være fylt
til ikke mer enn 20 % av deres nominelle fyllingsgrad eller nominelle
arbeidstrykk, som relevant;

g) Uavhengig av bestemmelsene i kapittel 5.2, kan beholdersystemer for
gassdrivstoff som forsendes i en håndteringsinnretning, merkes med
merker og faresedler på håndteringsinnretningen.

h) Uavhengig av bestemmelsene i 5.4.1.1.1 (f) kan informasjonen om den
totale mengden av farlig gods erstattes av følgende informasjon:

i. Antall beholdersystemer for gassdrivstoff; og

ii. For flytende gasser, nettomassen av gass for hvert beholdersystem
for gassdrivstoff, og for komprimerte gasser den samlede vannkapasiteten
(l) for hvert beholdersystem for gassdrivstoff etterfulgt av det
nominelle arbeidstrykket.

Eksempler på informasjon i transportdokumentet:

Eksempel 1: «UN 1971 NATURGASS, KOMPRIMERT, 2.1, 1 beholdersystem for
gassdrivstoff på totalt 50 l, 200 bar».

Eksempel 2: «UN 1965 HYDROKARBON GASSBLANDING, FLYTENDE, N.O.S., 2.1, 3
beholdersystemer for gassdrivstoff, hver med 15 kr netto masse med
gass».

393

Nitrocellulosen skal tilfredsstille kriteriene i «Bergmann-Junk test»
eller «methyl violet paper test» i UN Testmanualen, vedlegg 10. Prøver
av type 3 (c) behøver ikke å utføres.

394

Nitrocellulosen skal tilfredsstille kriteriene i «Bergmann-Junk test»
eller «methyl violet paper test» i UN Testmanualen, vedlegg 10.

395

Denne posisjonen skal bare benyttes for kategori A medisinsk avfall i
fast form transportert for avhending.

396

Store og robuste gjenstander kan transporteres med tilkoblede
gassflasker som har åpne ventiler uavhengig av 4.1.6.5 forutsatt at:

a) gassflaskene inneholder nitrogen med UN-nr. 1066 eller komprimert
gass med UN-nr. 1956 eller komprimert luft av UN-nr. 1002;

b) gassflaskene er tilkoblet med gjenstanden gjennom trykkregulatorer og
faste rørledninger på en slik måte at gasstrykket (overtrykk) i
gjenstanden ikke overstiger 35 kPa (0.35 bar);

c) gassflaskene er forsvarlig sikret slik at de ikke kan flytte seg i
forhold til gjenstanden og er utrustet med sterke og trykkbestandige
slanger og rør;

d) gassflaskene, trykkregulatorer, rørledninger og andre komponenter er
beskyttet mot skade og støt under transporten ved bruk av trekasser
eller andre egnede midler;

e) transportdokumentet inneholder følgende informasjon «transport i
samsvar med spesiell bestemmelse 396»;

f) lasteenheter som inneholder gjenstander som transporteres sammen med
gassflasker med åpne ventiler som inneholder en gass med fare for
kvelning, er godt ventilert og merket i samsvar med 5.5.3.6.

397

Blandinger av nitrogen og oksygen med minst 19,5 % og høyst 23.5 %
oksygen i volum kan transporteres under denne posisjonen dersom ingen
andre oksiderende gasser er til stede. En klasse 5.1 fareseddel for
sekundærfare (modell nr. 5.1, se 5.2.2.2.2) er ikke påkrevd for
konsentrasjoner innenfor disse grenseverdiene.

398

Denne posisjonen gjelder for blandinger av butylener,1-butylen,
cis-2-butylen og trans-2 butylen. For isobutylen, se UN-nr. 1055.

**ANM:** for tilleggsinformasjon som skal legges til i
transportdokumentet, se 5.4.1.2.2 (e).

399

(Reservert)

400

Natriumionceller og natriumionbatterier og natriumionceller og
natriumionbatterier som er innmontert i, eller emballert med, utstyr,
klargjort og tilbudt for transport, er ikke underlagt andre bestemmelser
i ADR/RID hvis de tilfredsstiller følgende:

a) Cellen eller batteriet er kortsluttet på en slik måte at cellen eller
batteriet ikke inneholder elektrisk energi. Kortslutningen av cellen
eller batteriet er lett å verifisere (for eksempel samleskinne mellom
batteripolene);

b) Hver celle eller batteri oppfyller bestemmelsene i 2.2.9.1.7.2 (a),
(b), (d), (e) og (f);

c) Hvert kolli er merket i samsvar med 5.2.1.9;

d) Bortsett fra når celler eller batterier er installert i utstyr, skal
hvert kolli være i stand til å bestå en fallprøve på 1,2 m i enhver
orientering uten skade på celler eller batterier i kolliet, og uten noen
forskyvning av innholdet slik at det oppstår kontakt mellom batteriene
eller cellene, og uten at noe av innholdet kommer ut;

e) Celler og batterier er beskyttet mot skade når de er installert i
utstyr. Når batterier er installert i utstyr, er utstyret emballert i en
sterk ytteremballasje konstruert i egnet materiale av adekvat styrke og
utførelse i forhold til emballasjens kapasitet og tiltenkte bruk, med
mindre batteriet gis tilsvarende beskyttelse av utstyret det er
innmontert i;

f) Hver celle, også når den er komponent i et batteri, inneholder bare
farlig gods som er tillatt transportert i samsvar med bestemmelsene i
kapittel 3.4, og i mengder som ikke overstiger de som er spesifisert i
kolonne (7a) av tabell A i kapittel 3.2.

401

Natriumionceller og natriumionbatterier med organisk elektrolytt skal
transporteres som UN 3551 eller 3552, som relevant. Natriumionceller og
natriumionbatterier med vandig alkalielektrolytt skal transporteres som
UN 2795. Batterier med metallisk natrium eller natriumlegering skal
transporteres som UN 3292.

402

Stoffers som transporteres under denne oppføringen skal ha et damptrykk
ved 70 ºC som ikke overstiger 1.1 MPa (11 bar) og en tetthet ved 50 ºC
som ikke er lavere enn 0,525 kg/l.

403

Nitrocellulose membranfiltre dekket av denne oppføringen, med et
nitrocelluloseinnhold som ikke overstiger 53 g/m\ :sup:`2` og 300 g
netto masse per inneremballasje, er ikke underlagt bestemmelsene i
ADR/RID hvis de oppfyller følgende betingelser:

a) De er emballert med separatorer av papir på minimum 80 g/m\ :sup:`2`
plassert mellom hvert lag av nitrocellulose membranfiltre;

b) De er emballert for å opprettholde justeringen til nitrocellulose
membranfiltrene og papirseparatorene i en av følgende konfigurasjoner:

i Ruller tett viklet og pakket i plastfolie på minimum 80 g/m\ :sup:`2`
eller aluminiumsposer med en oksygenpermeabilitet lik eller mindre enn
0.1 % i henhold til standard ISO 15105-1:2007;

ii Ark pakket i papp på minimum 250 g/m² eller aluminiumsposer med en
oksygenpermeabilitet lik eller mindre enn 0.1 % i henhold til standard
ISO 15105-1:2007;

iii Runde filtre emballert i diskholdere eller pappemballasje på minimum
250 g/m\ :sup:`2` eller enkeltpakket i poser av papir og plastmateriale
på minimum 100 g/m\ :sup:`2` totalt.

404

Kjøretøyer drevet av natriumionbatterier som ikke inneholder annet
farlig gods, er ikke underlagt andre bestemmelser i ADR/RID hvis
batteriet er kortsluttet på en slik måte at batteriet ikke inneholder
elektrisk energi. Kortslutningen av batteriet skal være lett å
identifisere (for eksempel en samleskinne mellom batteripolene).

405

(Reservert)

406

Stoffer under denne oppføringen kan transporteres i samsvar med
bestemmelsene for begrensede mengder i kapittel 3.4 når de transporteres
i trykkbeholdere som ikke inneholder mer enn 1000 ml. Trykk-beholderne
skal oppfylle kravene i emballeringsbestemmelse P200 i 4.1.4.1 og ha et
produkt av kapasitet og prøvetrykk som ikke overstiger 15.2 Mpa . l (152
bar . l). Trykkbeholderne skal ikke være emballert sammen med annet
farlig gods.

407

Utløsere for slokkemiddel er gjenstander som inneholder et pyroteknisk
stoff som er beregnet på å spre et brannslokkemiddel når det aktiveres,
og som ikke inneholder noe annet farlig gods. Disse gjenstandene, slik
de er emballert for transport, skal oppfylle kriteriene for faregruppe
1.4, forenlighetsgruppe S, når de testes i henhold til testserie 6 (c)
av seksjon 16 i del 1 av *Manual of Tests and Criteria.* Enheten skal
transporteres enten med aktiveringsanordningen fjernet, eller utstyrt
med minst to uavhengige innretninger for å forhindre utilsiktet
arkivering.

Utløsere for slokkemiddel skal kun tilordnes til klasse 9, UN 3559,
dersom følgende tilleggsbetingelser er oppfylt:

a) Enheten tilfredsstiller kriteriet for utelukkelse i 2.2.1.1.8.2 (b),
(c) og (d);

b) Slokkemiddelet er ansett som trygt for bruk i oppholdsrom i samsvar
med internasjonale eller regionale standarder (for eksempel *United
States of America National Fire Protection Association standard for
fixed aerosol fire-extinguishing systems* NFPA 2010);

c) Gjenstanden er emballert på en slik måte at temperaturen på utsiden
av emballasjen ikke overstiger 200 °C ved aktivering;

d) Denne oppføringen brukes bare med godkjenning fra vedkommende
myndighet i tilvirkningslandet. [3]_

Denne oppføringen gjelder ikke for «SIKKERHETSUTSTYR, elektrisk
initiert» beskrevet i spesiell bestemmelse 280 (UN 3268).

408

Denne oppføringen gjelder bare vandige løsninger bestående av vann,
tetrametylammoniumhydroksid (TMAH), og ikke mer enn 1 % av andre
bestanddeler. Andre sammensetninger som inneholder
tetrametylammoniumhydroksid, skal tilordnes til en passende beskrivende
eller N.O.S. oppføring (som for eksempel UN 2927 GIFTIG VÆSKE, ETSENDE,
ORGANISK, N.O.S.), bortsett fra følgende:

a) Andre sammensetninger som inneholder en surfaktant (overflateaktivt
stoff) i en konsentrasjon > 1 % og med ikke mindre enn 8,75 %
tetrametylammoniumhydroksid skal tilordnes til UN 2927 GIFTIG VÆSKE,
ETSENDE, ORGANISK, N.O.S., PG I; og

b) Andre sammensetninger som inneholder en surfaktant (overflateaktivt
stoff) i en konsentrasjon > 1 % og med ikke mer enn 2,38 % men mindre
enn 8,75 %, tetrametylammoniumhydroksid, skal tilordnes til UN 2927
GIFTIG VÆSKE, ETSENDE, ORGANISK, N.O.S., PG II.

409–499

(Reservert)

500

(Slettet)

501

For naftalen, smeltet se UN-nr. 2304.

502

UN 2006 plast, nitrocellulosebasert, selvopphetende, n.o.s, og UN 2002
celluloidavfall er stoffer av klasse 4.2.

503

For fosfor, hvitt, smeltet, se UN-nr. 2447.

504

UN 1847 kaliumsulfid, hydrat med ikke under 30 % krystallvann, UN 1849
natriumsulfid, hydrat med ikke under 30 % krystallvann og UN 2949
natriumhydrogensulfid hydratisert med ikke under 25 % krystallvann er
stoffer av klasse 8.

505

UN 2004 magnesiumdiamid er stoff av klasse 4.2.

506

Jordalkalimetaller og legeringer av jordalkalimetaller i selvantennende
form er stoffer av klasse 4.2. UN 1869 magnesium eller
magnesiumlegeringer som inneholder mer enn 50 % magnesium i form av
pellets, spon eller bånd, er stoffer av klasse 4.1.

507

UN 3048 aluminiumfosfid bekjempningsmidler med tilsetninger som hindrer
at det avgis giftige, brannfarlige gasser, er stoffer av klasse 6.1.

508

UN 1871 titanhydrid og UN 1437 zirkoniumhydrid er stoffer av klasse 4.1.
UN 2870 Aluminiumborhydrid er stoff av klasse 4.2.

509

UN 1908 Klorittløsning er stoff av klasse 8.

510

UN 1755 Kromsyreløsning er stoff av klasse 8.

511

UN 1625 Kvikksølv(II)nitrat, UN 1627 kvikksølv(I)nitrat og UN 2727
thalliumnitrat er stoffer av klasse 6.1. Toriumnitrat i fast form,
uranylnitratheksahydratløsning og uranylnitrat i fast form er stoffer av
klasse 7.

512

UN 1730 Antimonpentaklorid, flytende, UN 1731 antimonpentakloridløsning,
UN 1732 antimonpentafluorid og UN 1733 antimontriklorid er stoffer av
klasse 8.

513

UN 0224 Bariumazid, tørr eller fuktet med under 50 vektprosent vann er
stoffer av klasse 1. UN1571 Bariumazid, fuktet med ikke under 50
vektprosent vann, er stoff av klasse 4.1. UN 1854 Bariumlegeringer,
pyrofore er stoff av klasse 4.2. UN 1445 Bariumklorat i fast form, UN
1446 Bariumnitrat, UN 1447 Bariumperklorat i fast form, UN 1448
Bariumpermanganat, UN 1449 Bariumperoksid, UN 2719 Bariumbromat og UN
2741 Bariumhypoklorit med mer enn 22 % løselig klorin, UN 3405
Bariumkloratløsning og UN 3406 Bariumperkloratløsning er stoffer av
klasse 5.1. UN 1565 Bariumcyanid og UN 1884 Bariumoksid er stoffer av
klasse 6.1

514

UN 2464 Berylliumnitrat er stoff av klasse 5.1.

515

UN 1581 Klorpikrin og metylbromid blanding og UN 1582 klorpikrin og
metylklorid blanding er stoffer av klasse 2.

516

UN 1912 Metylklorid og metylenklorid blanding er stoff av klasse 2.

517

UN 1690 Natriumfluorid i fast form, UN1812 kaliumfluorid i fast form, UN
2505 ammoniumfluorid, UN 2674 natriumfluorsilikat og UN 2856
fluorsilikater, n.o.s, UN 3415 natriumfluoridløsning og UN 3422
kaliumfluoridløsning er stoffer av klasse 6.1.

518

UN 1463 Kromtrioksid, vannfri (kromsyre i fast form) er stoff av klasse
5.1.

519

UN 1048 hydrogenbromid, vannfri, er stoff av klasse 2.

520

UN 1050 hydrogenklorid, vannfri, er stoff av klasse 2.

521

Kloritter og hypokloritter i fast form er stoffer av klasse 5.1

522

UN 1873 perklorsyre i vannløsning med mer enn 50 masseprosent men ikke
mer enn 72 masseprosent ren syre er stoffer av klasse 5.1.
Perklorsyreløsninger som inneholder mer enn 72 masseprosent ren syre,
eller blandinger av perklorsyre med annen væske enn vann, får ikke
mottas for transport.

523

UN 1382 vannfri kaliumsulfid og UN 1385 vannfri natriumsulfid og deres
hydrater med mindre enn 30 % krystallvann, og UN 2318 natriumhydrosulfid
med mindre enn 25 % krystallvann er stoffer av klasse 4.2.

524

UN 2858 Zirconiumprodukter med tykkelse 18 mm eller mer er stoffer av
klasse 4.1.

525

Løsninger av uorganiske cyanider som totalt inneholder mer enn 30 %
cyanidioner, skal tilordnes emballasjegruppe I, løsninger som totalt
inneholder mer enn 3 % og ikke mer enn 30 % cyanidioner skal tilordnes
emballasjegruppe II, og løsninger som totalt inneholder mer enn 0,3 % og
ikke mer enn 3 % cyanidioner skal tilordnes emballasjegruppe III.

526

UN 2000 celluloid er tilordnet klasse 4.1.

527

(Reservert)

528

UN 1353 fibre eller tekstiler impregnert med svakt nitrert cellulose,
som ikke er selvopphetende, er stoffer av klasse 4.1.

529

UN 0135 Kvikksølvfulminat, fuktet med ikke under 20 masseprosent vann,
eller blanding av alkohol og vann er stoff av klasse 1.
Kvikksølv(I)klorid (kalomel) er stoff av klasse 6.1 (UN-nr. 2025).

530

UN 3293 hydrazin, vannløsning med ikke over 37 masseprosent hydrazin er
stoff av klasse 6.1.

531

Blandinger som har flammepunkt under 23 °C og som inneholder over 55 %
nitrocellulose uavhengig av nitrogeninnholdet, eller som inneholder ikke
over 55 % nitrocellulose med nitrogeninnhold over 12,6 % (tørr masse),
er stoffer av klasse 1 (se UN-nr. 0340 eller 0342) eller av klasse 4.1
(UN-nr. 2555, 2556 eller 2557).

532

(Slettet)

533

UN 1198 Brannfarlige formaldehydløsninger er stoffer av klasse 3.
Formaldehydløsninger som ikke er brannfarlige, med mindre enn 25 %
formaldehyd, er ikke underlagt ADR/RID-bestemmelsene.

534

Selv om bensin under visse klimatiske forhold leveres med damptrykk som
er høyere enn 110 kPa (1,10 bar) ved 50°C, men ikke høyere enn 150 kPa
(1,50 bar), skal den fortsatt klassifiseres under denne posisjonen.

535

UN 1469 blynitrat og UN 1470 blyperklorat i fast form og UN 3408
blyperkloratløsning er stoffer av klasse 5.1.

536

For naftalen i fast form, se UN 1334.

537

Titantriklorid eller UN 2869 titantrikloridblanding, ikke
selvantennende, er stoff av klasse 8.

538

For svovel (i fast form), se UN 1350.

539

Løsninger av isocyanater med flammepunkt ikke under 23 °C er stoffer av
klasse 6.1.

540

UN 1326 Hafniumpulver, fuktet, UN 1352 titanpulver, fuktet, eller UN
1358 zirkoniumpulver, fuktet, med ikke under 25 % vann, er stoffer av
klasse 4.1.

541

Nitrocelluloseblandinger med lavere innhold av vann, alkohol eller
mykningsmiddel enn de angitte grenser, er stoffer av klasse 1.

542

Talkum som inneholder tremolitt og/eller aktinolitt kommer inn under
denne posisjonen.

543

(Slettet)

544

UN 1032 Dimetylamin, vannfri, UN 1036 etylamin, UN 1061 metylamin,
vannfri og UN 1083 trimetylamin, vannfri, er stoffer av klasse 2.

545

UN 0401 Dipicrylsulfid, fuktet, med mindre enn 10 masseprosent vann er
stoff av klasse 1.

546

UN 2009 Zirkonium, tørr, bearbeidet til plater, bånd eller trådkveiler
med tykkelse mindre enn 18 mm, er stoff av klasse 4.2. Zirkonium, tørr,
bearbeidet til plater, bånd eller trådkveiler med tykkelse 254 mm eller
mer, er ikke underlagt ADR/RID-bestemmelsene.

547

UN 2210 Maneb eller UN 2210 manebpreparater i selvopphetende form er
stoffer av klasse 4.2.

548

Klorsilaner som avgir brannfarlig gass ved kontakt med vann, er stoffer
av klasse 4.3.

549

Klorsilaner med flammepunkt under 23 °C som ikke avgir brannfarlige
gasser ved kontakt med vann, er stoffer av klasse 3. Klorsilaner med
flammepunkt 23 °C eller høyere som ikke avgir brannfarlige gasser ved
kontakt med vann, er stoffer av klasse 8.

550

UN 1333 Cerium i blokker, staver eller barrer er stoff av klasse 4.1.

551

Løsninger av disse isocyanatene med flammepunkt under 23 °C er stoffer
av klasse 3.

552

Metaller og metallegeringer i pulverform eller annen brannfarlig form
som kan selvantenne, er stoffer av klasse 4.2. Metaller og
metallegeringer i pulverform eller annen brannfarlig form som avgir
brennbare gasser ved kontakt med vann, er stoffer av klasse 4.3.

553

Denne blandingen av hydrogenperoksid og peroksyedikksyre skal ved
testing i laboratorium (se UN Testmanualen, Del II, avsnitt 20), hverken
detonere i kavitert tilstand eller deflagrere i det hele tatt,
oppvarming i lukket rom skal ikke ha noen virkning, og det skal heller
ikke være noen eksplosiv kraft. Sammensetningen skal være termisk stabil
(temperatur for selvakselererende dekomponering 60 °C eller høyere for
et kolli på 50 kr), og væsken som benyttes for å nedsette følsomheten
skal være forenlig med peroksyedikksyre. Sammensetninger som ikke møter
disse kriteriene, skal betraktes som stoffer av klasse 5.2 (se UN
Testmanualen, Del II, avsnitt 20.4.3(g)).

554

Metallhydrider som avgir brannfarlig gass i kontakt med vann, er stoffer
av klasse 4.3. UN 2870 Aluminiumborhydrid eller 2870 aluminiumborhydrid
i innretninger er stoff av klasse 4.2.

555

Støv og pulver av metaller i ikke-selvantennende form og ikke giftig,
men som avgir brannfarlige gasser ved kontakt med vann, er stoffer av
klasse 4.3.

556

(Slettet)

557

Metallstøv og metallpulver i selvantennende form er stoffer av klasse
4.2.

558

Metaller og metallegeringer i selvantennende form er stoffer av klasse
4.2. Metaller og metallegeringer som ikke avgir brannfarlige gasser ved
kontakt med vann og som ikke er selvantennende eller selvopphetende, men
som lett antennes, er stoffer av klasse 4.1.

559

(Slettet)

560

Oppvarmet væske/flytende stoff, n.o.s, ved eller over 100 °C (inklusiv
smeltede metaller og smeltede salter), og, for stoff som har ett
flammepunkt, ved en temperatur under dets flammepunkt, er stoff i klasse
9 (UN-nr. 3257).

561

Klorformiater som har overveiende etsende egenskaper, er stoffer av
klasse 8.

562

Selvantennende metallorganiske forbindelser er stoffer av klasse 4.2.
Vannreaktive brannfarlige metallorganiske forbindelser er stoffer av
klasse 4.3.

563

UN 1905 Selensyre er stoff av klasse 8.

564

UN 2443 Vanadiumoksytriklorid, UN 2444 vanadiumtetraklorid og UN 2475
vanadiumtriklorid er stoffer av klasse 8.

565

Uspesifisert avfall fra medisinsk eller veterinærmedisinsk behandling av
mennesker eller dyr eller fra biologisk forskning, som sannsynligvis
ikke inneholder stoffer av klasse 6.2, skal tilordnes denne posisjonen.
Dekontaminert klinisk avfall eller avfall fra biologisk forskning som
før har inneholdt infeksjonsfremmende stoffer er ikke underlagt
bestemmelsene for klasse 6.2.

566

UN 2030 hydrazin i vannløsning med mer enn 37 masseprosent hydrazin, er
stoffer av klasse 8.

567

(Slettet)

568

Bariumazid med vanninnhold under den angitte grensen er stoff av klasse
1, UN 0224.

569–579

(Reservert)

580

(Slettet)

581

Denne posisjonen omfatter blandinger av propadien med 1 til 4%
metylacetylen i tillegg til følgende blandinger:

+------+---------------+--------------+----------------+-------------+
| Blan | Innhold, % i  |              |                | Tillatt     |
| ding | volum         |              |                | teknisk     |
|      |               |              |                | betegnelse  |
|      |               |              |                | for bruk    |
|      |               |              |                | iht.        |
|      |               |              |                | 5.4.1.1     |
+======+===============+==============+================+=============+
|      | Metylacetylen | Propan og    | C4-mettede     |             |
|      | og propadien, | propylen,    | hydrokarboner, |             |
|      | ikke mer enn  | ikke mer enn | ikke mindre    |             |
|      |               |              | enn            |             |
+------+---------------+--------------+----------------+-------------+
| **   | **63**        | **24**       | **14**         | **«Blanding |
| P1** |               |              |                | P1»**       |
+------+---------------+--------------+----------------+-------------+
| **   | **48**        | **50**       | **5**          | **«Blanding |
| P2** |               |              |                | P2»**       |
+------+---------------+--------------+----------------+-------------+

582

Denne oppføringen dekker, blant annet, blandinger av gasser indikert av
bokstaven R…, med følgende egenskaper:

+------+--------------------+--------------------+--------------------+
| Blan | Største damptrykk  | Minste tetthet ved | Tillatt teknisk    |
| ding | ved                | 50 °C (kg/l)       | betegnelse         |
|      | 70 °C (MPa)        |                    | i forhold til      |
|      |                    |                    | 5.4.1.1            |
+======+====================+====================+====================+
| **   | **1,3**            | **1,30**           | **«Blanding F1»**  |
| F1** |                    |                    |                    |
+------+--------------------+--------------------+--------------------+
| **   | **1,9**            | **1,21**           | **«Blanding F2»**  |
| F2** |                    |                    |                    |
+------+--------------------+--------------------+--------------------+
| **   | **3,0**            | **1,09**           | **«Blanding F3»**  |
| F3** |                    |                    |                    |
+------+--------------------+--------------------+--------------------+

**ANM 1:** Triklorfluormetan (kjølemiddelgass R 11),
1,1,2-triklor-1,2,2-trifluoretan (kjølemiddelgass R 113),
1,1,1-triklor-2,2,2-trifluoretan (kjølemiddelgass R 113a),
1-klor-1,2,2-trifluoretan (kjølemiddelgass R 133) og
1-klor-1,1,2-trifluoretan (kjølemiddelgass R 133 b) er ikke stoffer av
klasse 2. De kan allikevel inngå i sammensetningen av blandingene F1 til
F3.

**ANM 2:** Referansene oppgitt for tetthet samsvarer med tetthetene til
diklorfluormetan (1,30 kr/l), dikloridfluormetan (1,21 kr/l) og
klordifluormetan (1,09 kr/l).

583

Denne oppføringen omfatter, blant annet, blandinger av gasser med
følgende egenskaper:

+------+---------------+---------------+------------------------------+
| Blan | Største       | Minste        | Tillatt teknisk              |
| ding | damptrykk ved | tetthet ved   | betegnelse\ :sup:`a` i       |
|      | 70 °C (MPa)   | 50 °C (kg/l)  | forhold                      |
|      |               |               | til 5.4.1.1                  |
+======+===============+===============+==============================+
| *    | **1,1**       | **0,525**     | **«Blanding A» eller         |
| *A** |               |               | «Butan»**                    |
+------+---------------+---------------+------------------------------+
| **A  | **1,6**       | **0,516**     | **«Blanding A01» eller       |
| 01** |               |               | «Butan»**                    |
+------+---------------+---------------+------------------------------+
| **A  | **1,6**       | **0,505**     | **«Blanding A02» eller       |
| 02** |               |               | «Butan»**                    |
+------+---------------+---------------+------------------------------+
| **   | **1,6**       | **0,495**     | **«Blanding A0» eller        |
| A0** |               |               | «Butan»**                    |
+------+---------------+---------------+------------------------------+
| **   | **2,1**       | **0,485**     | **«Blanding A1»**            |
| A1** |               |               |                              |
+------+---------------+---------------+------------------------------+
| **   | **2,6**       | **0,474**     | **«Blanding B1»**            |
| B1** |               |               |                              |
+------+---------------+---------------+------------------------------+
| **   | **2,6**       | **0,463**     | **«Blanding B2»**            |
| B2** |               |               |                              |
+------+---------------+---------------+------------------------------+
| *    | **2,6**       | **0,450**     | **«Blanding B»**             |
| *B** |               |               |                              |
+------+---------------+---------------+------------------------------+
| *    | **3,1**       | **0,440**     | **«Blanding C» eller         |
| *C** |               |               | «Propan»**                   |
+------+---------------+---------------+------------------------------+

a. Ved transport i tank får handelsnavnene «butan» og «propan» bare
benyttes som tillegg.

584

Denne gassen er ikke underlagt bestemmelsene i ADR/RID når:

– den inneholder ikke mer enn 0,5 % luft i gassfasen;

– den er i metallkapsler (patroner) uten feil som kan påvirke styrken;

– kapselens åpning er sikret mot lekkasje;

– en kapsel inneholder ikke mer enn 25 g av denne gassen;

– en kapsel inneholder ikke mer enn 0,75 g av denne gassen per
cm\ :sup:`3` kapasitet.

585

(Slettet)

586

Pulver av hafnium, titan og zirkonium skal ha synlig overskudd av vann.
Fuktet pulver av hafnium, titan og zirkonium som er fremstilt mekanisk
og har partikkelstørrelse 53 mm eller større eller som er fremstilt
kjemisk og har partikkelstørrelse 840 mm eller større, er ikke underlagt
ADR/RID-bestemmelsene.

587

Bariumstearat og bariumtitanat er ikke underlagt ADR/RID-bestemmelsene.

588

Faste, hydratiserte former av aluminiumbromid og aluminiumklorid er ikke
underlagt ADR/RID-bestemmelsene.

589

(Slettet)

590

Jernkloridheksahydrat er ikke underlagt ADR/RID-bestemmelsene.

591

Blysulfat med ikke over 3 % fri syre er ikke underlagt
ADR/RID-bestemmelsene for klasse 8.

592

Ikke rengjort, tom emballasje (inklusive tomme IBCer og tom
storemballasje), tomme tankkjøretøyer og -vogner, tomme løstanker, tomme
tankcontainere, tomme multimodale tanker og tomme småcontainere som har
inneholdt dette stoffet, er ikke underlagt ADR/RID-bestemmelsene.

593

Denne gassen, når den brukes for kjøling av gods som ikke oppfyller
kriteriene for noen klasse, f.eks. medisinske eller biologiske prøver,
når den befinner seg i beholdere med dobbelte vegger som er i samsvar
med bestemmelsene i emballeringsbestemmelse P203, paragraf (6) for åpne
beholdere for nedkjølt gass i 4.1.4.1, er ikke underlagt bestemmelsene i
ADR/RID bortsett fra det som angis i 5.5.3.

594

Følgende gjenstander, tilvirket og fylt i henhold til bestemmelsene som
gjelder i tilvirkningslandet, er ikke underlagt kravene i ADR/RID:

a) UN-nr. 1044 brannslukkere utstyrt med beskyttelse mot utilsiktet
tømming, når:

– de er emballert i en solid ytteremballasje; eller

– de er store brannslukkere som tilfredsstiller kravene i spesiell
emballeringsbestemmelse PP91 i emballeringsbestemmelse P003 i 4.1.4.1;

b) UN-nr. 3164 gjenstander, pneumatisk eller hydraulisk trykksatt,
konstruert for å tåle større spenninger enn det innvendige gasstrykket
ved at den avleder kreftene, gjenstandens egen styrke eller spesielle
utførelse, når de er emballert i en solid ytteremballasje.

**ANM:** «Bestemmelsene som gjelder i tilvirkningslandet» betyr
bestemmelsene som gjelder i landet hvor de er tilvirket eller
bestemmelsene som gjelder i landet hvor de blir brukt.

596

Kadmiumpigmenter, som kadmiumsulfider, kadmiumsulfoselenider og
kadmiumsalter av høyere fettsyrer (f.eks. kadmiumstearat) er ikke
underlagt ADR/RID-bestemmelsene.

597

Eddikksyreløsninger med ikke over 10 masseprosent ren syre er ikke
underlagt ADR/RID-bestemmelsene.

598

Følgende er ikke underlagt ADR/RID-bestemmelsene:

a) Nye akkumulatorbatterier når:

– de er sikret slik at de ikke kan forskyve seg, falle eller bli skadet;

– de er utstyrt med bæreanordninger, hvis de ikke er hensiktsmessig
stablet, f.eks. på paller;

– det ikke finnes farlige rester av alkalisk væske eller syre på
utsiden;

– de er beskyttet mot kortslutning.

b) Brukte akkumulatorbatterier når:

– batterihusene er uskadd;

– de er sikret slik at de ikke kan lekke, forskyve seg, falle eller bli
skadet, f.eks. ved at de er stablet på paller;

– det ikke finnes farlige rester av alkalisk væske eller syre på utsiden
av gjenstandene;

– de er beskyttet mot kortslutning.

«Brukte akkumulatorbatterier» betyr akkumulatorbatterier som
transporteres for gjenvinning etter at deres normale brukstid er slutt.

599

(Slettet)

600

Vanadiumpentoksid, smeltet og størknet, er ikke underlagt
ADR/RID-bestemmelsene.

601

Bruksklare farmasøytiske produkter (legemidler), som er stoffer
fremstilt og pakket i emballasje egnet for detaljsalg eller distribusjon
til personlig bruk eller husholdningsbruk, er ikke underlagt
ADR/RID-bestemmelsene.

602

Fosforsulfider som ikke er fri for gult og hvitt fosfor, får ikke mottas
for transport.

603

Vannfri hydrogencyanid som ikke svarer til beskrivelsen for UN 1051
eller UN 1614, får ikke mottas for transport. Hydrogencyanid (blåsyre)
som inneholder mindre enn 3 % vann, er stabil hvis pH-verdien er 2.5±0.5
og væsken er klar og fargeløs.

604-606

(Slettet)

607

Blandinger av kaliumnitrat og natriumnitritt med et ammoniumsalt får
ikke mottas for transport.

608

(Slettet)

609

Tetranitrometan som ikke er fri for brennbare forurensninger, får ikke
mottas for transport.

610

Transport av dette stoffet når det inneholder mer enn 45 %
hydrogencyanid, er forbudt.

611

Ammoniumnitrat som inneholder mer enn 0,2 % brennbare stoffer (inklusive
eventuelle organiske stoffer beregnet som karbon) får ikke mottas for
transport med mindre det inngår i et stoff eller en gjenstand av klasse
1.

612

(Reservert)

613

Klorsyreløsning som inneholder mer enn 10 % klorsyre samt blandinger av
klorsyre med annen væske enn vann, får ikke mottas for transport.

614

2,3,7,8-tetraklordibenzo-p-dioxin (TCDD) i konsentrasjoner som betraktes
som meget giftige i henhold til kriteriene i 2.2.61.1, får ikke mottas
for transport.

615

(Reservert)

616

Stoffer som inneholder over 40 % flytende nitrerte estere, skal
tilfredsstille utsvettingsprøven i 2.3.1.

617

I tillegg til eksplosivtypen skal handelsnavnet for angjeldende
eksplosiv angis på kolliet.

618

I beholdere som inneholder 1,2-butadien, skal konsentrasjonen av oksygen
i gassfasen ikke overstige 50 ml/m\ :sup:`3`.

619-622

(Reservert)

623

UN 1829 Svoveltrioksid skal være inaktivert. Svoveltrioksid med renhet
99,95 % eller renere får transporteres i tanker uten at det er
inaktivert, forutsatt at temperaturen holdes på eller over 32.5 °C. Når
dette stoffet transporteres uten at det er inaktivert i tanker ved
minstetemperatur 32,5 °C, skal transportdokumentet ha følgende
påtegning: **«Minstetemperatur for produktet under transporten:
32,5 °C»**

625

Kolli som inneholder disse gjenstandene, skal tydelig merkes som følger:
**«UN 1950 AEROSOLER»**

626-627

(Reservert)

632

Betraktes som selvantennende (pyrofort).

633

Kolli og småcontainere som inneholder disse stoffene skal være merket:
**«Holdes vekk fra tennkilder».** Merkingen skal være på et offisielt
språk i avsenderlandet og dessuten, om dette ikke er engelsk, fransk
eller tysk, på engelsk, fransk eller tysk med mindre annet er avtalt
mellom de land som berøres av transporten.

634

(Slettet)

635

Kolli som inneholder slike gjenstander skal ikke være merket med
fareseddel nr. 9 med mindre gjenstanden er fullstendig omsluttet av
emballasje, kasse eller annet som hindrer at det er umiddelbart synlig
hva slags gjenstand det dreier seg om.

636

Litiumceller og batterier eller natriumionceller og batterier med en
bruttomasse på ikke mer enn 500 g hver, litiumionceller eller
natriumionceller med en watt-timer ytelse på ikke mer enn 20 Wh,
litiumionbatterier eller natriumionbatterier med en watt-timer ytelse på
ikke mer enn 100 Wh, litiummetallceller med et litiuminnhold på ikke mer
enn 1 g og litiummetallbatterier med et samlet litiuminnhold på ikke mer
enn 2 g, som ikke er installert i utstyr og som er innsamlet og avlevert
for transport til sortering, kassering eller gjenvinning, sammen med
eller uten andre celler og batterier, er ikke underlagt de øvrige
bestemmelsene i ADR, inkludert spesiell bestemmelse 376 og 2.2.9.1.7.1
og 2.2.9.1.7.2, fram til et mellomliggende behandlingsanlegg eller en
sorteringsstasjon, dersom følgende bestemmelser oppfylles:

a) Cellene og batteriene er emballert i samsvar med
emballeringsbestemmelse P909 i 4.1.4.1 unntatt tilleggskravene 1 og 2;

b) Et kvalitetssystem er på plass for å sikre at den totale mengde av
litiumceller og litiumbatterier og natriumionceller og
natriumionbatterier per transportenhet ikke overstiger 333 kg;

**ANM:** Det totale innholdet av celler og batterier av litium og
natriumion i blandingen kan beregnes ved hjelp av en statistisk metode
inkludert i kvalitetssystemet. En kopi av nedtegnelsene som er gjort for
kvalitetssikring skal gjøres tilgjengelig for vedkommende myndighet på
forespørsel.

c) Kolli er merket med «LITIUMBATTERIER TIL KASSERING», «LITIUMBATTERIER
TIL GJENVINNING», «NATRIUMIONBATTERIER TIL KASSERING» eller
«NATRIUMIONBATTERIER TIL GJENVINNING», som relevant.

637

Genmodifiserte mikroorganismer og genmodifiserte organismer er
organismer som ikke er farlige for mennesker og dyr, men som kunne
bevirke slike forandringer i dyr, planter, mikrobiologisk stoff og
økosystemer som ikke kan skje på naturlig måte. Genmodifiserte
mikroorganismer og genmodifiserte organismer er ikke underlagt
bestemmelsene i ADR/RID dersom de er godkjent for bruk av vedkommende
myndighet i opprinnelsesland, transittland, og mottakerland. [4]_

Levende virveldyr eller virvelløse dyr skal ikke benyttes for å
transportere de stoffene som er klassifisert under dette UN-nr. med
mindre det ikke finnes annen måte for transporten.

Ved transport av lett bedervelige stoffer under dette UN-nummeret skal
det gis relevant informasjon, f.eks: «Holdes kjølig, +2 °/+4 °C» eller
«Transporteres i frossen tilstand» eller «Tåler ikke frost».

638

Stoffer relatert til selv-reaktive stoffer (se 2.2.41.1.19).

639

Se 2.2.2.3 klassifiseringskode 2F, UN 1965, ANM 2.

640

De fysiske og tekniske egenskapene nevnt i kolonne 2 i tabell A i kap.
3.2, avgjør de forskjellige tankkoder for transport av stoffer i samme
emballasjegruppe i ADR/RID-tanker.

For å identifisere disse fysiske og kjemiske egenskapene skal følgende
tilføyes den foreskrevne teksten i transportdokumentet når stoffet
transporteres i ADR tanker:

«Spesiell bestemmelse 640X» hvor «X» er en av de store bokstaver som er
innført etter referansen til spesiell bestemmelse 640 i kolonne (6) i
tabell A i kap. 3.2.

Denne teksten kan sløyfes når transporten foregår i en tank som, for
stoffer av en spesiell emballeringsgruppe under et spesifikt UN-nummer,
oppfyller minst de strengeste krav som er stillet.

642

Med unntak av tillatelse i henhold til 1.1.4.2, skal denne posisjonen
fra FNs regelverksmal ikke benyttes for gjødsel, ammoniakkdunstende med
fri ammoniakk. For øvrig, for transport av ammoniakkløsning, se UN-nr.
2073, 2672 og 3318.

643

Asfalt som inneholder grus eller pukk er ikke underlagt bestemmelsene
for klasse 9.

644

(Slettet)

645

Klassifiseringskoden angitt i kolonne (3b) i tabell A i kapittel 3.2 kan
kun benyttes med godkjenning av vedkommende myndighet i en
COTIF-medlemstat/kontraherende ADR-part før transporten påbegynnes.
Godkjenningen skal gis skriftlig som et
klassifiseringsgodkjenningssertifikat (se 5.4.1.2.1 (g)) og skal
utstyres med en unik referanse. Når tilordning til en
klassifiseringskode gjøres i samsvar med prosedyren i 2.2.1.1.7.2 kan
vedkommende myndighet forlange at klassifiseringen verifiseres på
bakgrunn av resultater fra gjennomførte prøver i henhold til Testserie 6
i UN Testmanualen, Del 1, seksjon 16.

646

Vanndampaktivert kull er ikke underlagt ADR/RID.

647

Transport av vineddik og eddiksyre med ikke over 25 masseprosent ren
eddiksyre er kun underlagt følgende bestemmelser:

a) Emballasje, inkludert IBCer og storemballasje, og tanker skal være
produsert av syrefast stål eller plastmaterialer som er motstandsdyktige
mot korrosjon fra matvarekvaliteter av vineddik og eddiksyre;

b) Eier av emballasje, inkludert IBCer og storemballasje, og tanker skal
minst en gang årlig foreta en visuell inspeksjon av emballasjen og
tankene. Resultatet av inspeksjonen skal dokumenteres og oppbevares i
minst ett år. Skadet emballasje, inkludert IBCer og storemballasje, og
tanker skal ikke fylles;

c) Emballasje, inkludert IBCer og storemballasje, og tanker skal fylles
på en slik måte at det ikke oppstår søl på eller rundt emballasje og
tank;

d) Pakninger og lukkemekanismer skal være motstandsdyktige mot
matvarekvaliteter av vineddik og eddiksyre. Emballasje, inkludert IBCer
og storemballasje, og tanker skal hermetisk lukkes av den ansvarlige for
emballering og/eller fylling på en slik måte at det ikke kan oppstå
lekkasje under normale transportforhold;

e) Sammensatt emballasje med inneremballasje av glass eller plast (se
emballeringsbestemmelse P001 i 4.1.4.1) som tilfredsstiller de
alminnelige bestemmelser om emballering i 4.1.1.1, 4.1.1.2, 4.1.1.4,
4.1.1.5, 4.1.1.6, 4.1.1.7 og 4.1.1.8 er tillatt brukt;

Øvrige bestemmelser i ADR/RID gjelder ikke.

648

Gjenstander impregnert med dette bekjempningsmidlet, slik som
trefiberplater, papirstrimler, bomullsdotter, plastplater, plassert i
lufttette forpakninger er ikke underlagt ADR/RID.

649

(Slettet)

650

Avfall som består av emballasjerester for maling samt størknede og
flytende malingrester kan transporteres etter betingelsene for UN 1263,
emballasjegruppe II, eller UN 3082, som relevant. I tillegg til
bestemmelsene for UN 1263 emballasjegruppe II, og UN3082, kan avfallet
også emballeres og transporteres som følger:

a) Avfallet kan emballeres i overensstemmelse med
emballeringsbestemmelse P002 i 4.1.4.1 eller IBC06 i 4.1.4.2.
Samemballering av avfall klassifisert som UN 1263, og avfall av
vannbasert maling klassifisert som UN 3082, er tillatt;

b) Avfallet kan emballeres i storsekker av typen 13H3, 13H4 og 13H5,
plassert i overpakninger med hele vegger;

c) Prøving av emballasjer og IBCer som nevnt i a) og b) kan utføres i
samsvar med de relevante bestemmelsene i kapittel 6.1 eller 6.5, som
relevant, for faste stoffer til emballasjegruppe II nivå.

Prøvene skal utføres på emballasjer og IBCer klargjort for transport,
fylt med et representativt utvalg av avfall;

d) Transport i bulk i presenningsdekkede kjøretøy og jernbanevogner,
jernbanevogner med avtakbart tak, lukkede containere eller
presenningsdekkede storcontainere, alle med faste vegger, er tillatt.
Avfall klassifisert som UN 1263 kan blandes og lastes med avfall av
vannbasert maling klassifisert som UN 3082 i samme kjøretøy eller
container. Ved slik blandet last skal alt innholdet tilordnes til UN
1263. Lastekassen på kjøretøyer, jernbanevogner og containere skal være
lekkasjesikker eller være gjort lek-kasjesikker med f.eks. en passende,
tilstrekkelig robust innvendig foring.

e) Når avfall transporteres i henhold til betingelsene i denne spesielle
bestemmelse, skal godset deklareres i transportdokumentet i samsvar med
5.4.1.1.3.1 med relevante UN-nummer på følgende måte:

«UN 1263 AVFALL MALING, 3, II, (D/E)»;

«UN 1263 AVFALL MALING, 3, PG II, (D/E)»;

«UN 3082 AVFALL MILJØFARLIG STOFF, FLYTENDE, N.O.S. (MALING), 9, III,
(-)»; eller

«UN 3082 AVFALL MILJØFARLIG STOFF, FLYTENDE, N.O.S. (MALING), 9, PG III,
(-)».

651

ADR: Spesiell bestemmelse «V2 (1)» gjelder ikke hvis netto eksplosiv
masse per transportenhet er 4000 kr eller mindre, og netto eksplosiv
masse per kjøretøy ikke overstiger 3000 kr.

652

ADR: Beholdere av austenittisk rustfritt stål, ferittisk-austenittisk
stål (Duplex) og sveist titan og som ikke tilfredsstiller bestemmelsene
i kapitel 6.2, men som er bygget og godkjent i samsvar med nasjonale
luftfartsbestemmelser for bruk til varmluftsballonger eller luftskip og
tatt i bruk (dato for første gangs inspeksjon) før 1. juli 2004, kan
transporteres på veg på følgende betingelser:

a) De generelle bestemmelsene i 6.2.1 skal overholdes;

b) Konstruksjon og bygging av beholderne skal være godkjent for bruk i
luftfart av en nasjonal luftfartsmyndighet;

c) Avvikende fra 6.2.3.1.2, skal beregningstrykket være avledet fra en
redusert maksimal omgivelsestemperatur på +40 ºC; således:

i. avvikende fra 6.2.5.1 kan gassflasker fremstilles av valset og glødd
ren titan av handelskvalitet med minimumskravene Rm>450Mpa,
e\ :sub:`A`>20% (e\ :sub:`A` = bruddforlengelse);

ii. gassflasker av austenittisk rustfritt stål og ferittisk-austenittisk
stål (Duplex stål) kan benyttes med et belastningsnivå på 85% av minste
garanterte flytespenning ved et beregningstrykk avledet fra en redusert
maksimal omgivelsestemperatur på +40 ºC;

iii. beholderen skal være utstyrt med en trykkavlastningsinnretning med
et åpningstrykk på 26 bar; prøvetrykket for slike beholdere skal ikke
være mindre enn 30 bar;

d) dersom ikke unntakene under (c) ovenfor kommer til anvendelse, skal
beholderne være konstruert for en referansetemperatur på 65 ºC og være
utstyrt med trykkavlastningsinnretninger med et åpningstrykk fastsatt av
vedkommende myndighet i brukerlandet;

e) beholderens ytterside skal være dekket med minst 25 mm tykt vannfast
belegg av polyuretanskum eller tilsvarende materiale;

f) Under transporten skal gassbeholderen være godt fastsatt i en
sprinkelkasse eller en annen sikkerhetsanordning;

g) Beholderen skal være utstyrt med en tydelig og synlig etikett som
angir at den bare er for bruk i varmluftsballonger og luftskip;

h) Varigheten av bruken (fra førstegangs inspeksjon) skal ikke overstige
25 år.

653

(Slettet)

654

Brukte lightere som er separat innsamlet og sendt i henhold til
5.4.1.1.3.1 kan transporteres under denne oppføringen for
avhendingsformål. De trenger ikke å bli beskyttet mot utilsiktet tømming
så lenge det er truffet tiltak mot farlig trykkoppbygging og farlige
atmosfærer.

Brukte lightere, unntatt de som lekker eller er kraftig deformerte, skal
være emballert i henhold til emballeringsbestemmelse P003. I tillegg
skal følgende bestemmelser gjelde:

– kun stiv emballasje med maksimumskapasitet på 60 liter skal benyttes

– kolliene skal være fylt med vann eller et annet formålstjenlig
beskyttelsesmateriale for å unngå enhver antennelse

– under normale transportforhold skal alle tennanordninger på lighterne
være fullstendig dekket av det beskyttende materialet

– kolliene skal være tilstrekkelig ventilerte til å forhindre dannelse
av brannfarlig atmosfære og oppbygging av trykk

– kolliene skal bare transporteres i ventilerte eller åpne kjøretøyer,
jernbanevogner eller containere

Lekkende eller kraftig deformerte lightere skal transporteres i
redningsemballasje, forutsatt at tilstrekkelige tiltak er iverksatt for
å sikre at det ikke skjer farlig oppbygging av trykk.

**ANM:** Spesiell bestemmelse 201 og spesiell emballeringsbestemmelse
PP84 og RR5 til emballeringsbestemmelse P002 i 4.1.4.1 gjelder ikke
brukte lightere.

655

Flasker som er utført, tilvirket, godkjent og merket i overensstemmelse
med direktiv 97/23/EC [5]_ eller direktiv 2014/68/EU [6]_ og som brukes
til pusteutstyr kan transporteres uten å være i overensstemmelse med
kapittel 6.2, forutsatt at de gjennomgår kontroll og prøver som
spesifisert i 6.2.1.6.1 og at prøveintervallet spesifisert i
emballeringsbestemmelse P200 i 4.1.4.1 ikke overskrides. Trykket som
brukes til den hydrauliske trykkprøven er det trykket som flasken er
merket med i henhold til direktiv 97/23/EC eller 2014/68/EU.

656

(Slettet)

657

Denne oppføringen skal kun benyttes for teknisk rent stoff; for
blandinger av LPG-komponenter, se UN 1965 eller se UN 1075 i sammenheng
med ANM 2 til 2.2.2.3.

658

UN-nr. 1057 LIGHTERE som samsvarer med standard EN ISO 9994:2019
«Lighters – Safety Specification» og UN-nr. 1057 LIGHTER REFILLER, kan
transporteres kun underlagt bestemmelsene i 3.4.1 a) til ADR: h)/ **RID:
g)**, 3.4.2 (unntatt for total bruttovekt på 30 kr), 3.4.11 og ADR:
3.4.12/**RID: 3.4.12 første setning**, forutsatt at følgende betingelser
oppfylles:

a) Samlet bruttomasse av hvert kolli er ikke mer enn 10 kr;

b) Ikke mer enn 100 kr bruttomasse av slike kolli blir transportert i et
kjøretøy/en vogn eller storcontainer; og

c) Hver ytteremballasje er tydelig og varig merket med «UN 1057
LIGHTERE» eller «UN 1057 LIGHTER-REFILLER», som relevant.

659

Stoffer som PP86 eller TP7 er tilordnet til i kolonne (9a) og kolonne
(11) i tabell A i kapittel 3.2, og derfor må ha luft eliminert fra
dampområdet, skal ikke transporteres under dette UN-nummeret men skal
transporteres under sine respektive UN-nummer som oppført i tabell A i
kapittel 3.2.

**ANM:** Se også 2.2.2.1.7

660

(Slettet)

661

(Slettet)

662

Gassflasker som ikke oppfyller bestemmelsene i kapittel 6.2, og som kun
benyttes ombord i skip eller luftfartøyer, kan transporteres dersom
hensikten er fylling eller kontroll med påfølgende retur, forutsatt at
flaskene er konstruert og tilvirket i henhold til en standard som er
anerkjent av vedkommende myndighet i godkjenningslandet og at alle andre
relevante bestemmelser i ADR/RID blir oppfylt, inkludert:

a) Flaskene skal transporteres med ventilbeskyttelse i samsvar med
4.1.6.8;

b) Flaskene skal være merket og påført faresedler i samsvar med 5.2.1 og
5.2.2; og

c) Alle relevante bestemmelser for fylling i emballeringsbestemmelse
P200 i 4.1.4.1 skal være oppfylt.

Transportdokumentet skal inkludere følgende erklæring: «Transport i
henhold til spesiell bestemmelse 662»

663

Denne oppføringen skal bare benyttes for emballasjer, storemballasjer
eller mellomstore bulkcontainere, eller deler av slike, som har
inneholdt farlig gods og som transporteres for avhending, resirkulering
eller til materialgjenvinning, men ikke for rekondisjonering,
reparasjon, rutinemessig vedlikehold, gjenoppbygging eller gjenbruk, og
som har blitt tømt til en slik grad at kun rester av farlig gods som
henger igjen på deler av emballasjen, er tilstede når de leveres for
transport.

*Omfang:*

Restene som finnes i de kasserte, tomme, ikke rengjorte emballasjene
skal være farlig gods av klassene 3, 4.1, 5.1, 6.1, 8 eller 9. I tillegg
skal de ikke være:

– Stoffer tilordnet til emballasjegruppe I eller som har «0» tilordnet i
kolonne (7a) i tabell A i kapittel 3.2; heller ikke

– Stoffer klassifisert som desensiterte eksplosive stoffer i klasse 3
eller klasse 4.1; heller ikke

– Stoffer klassifisert som selvreaktive stoffer i klasse 4.1; heller
ikke

– Radioaktivt materiale; heller ikke

– Asbest (UN 2212 og UN 2590), polyklorerte bifenyler (UN 2315 og UN
3432) og polyhalogenerte bifenyler, halogenerte monometyldifenylmetaner
eller polyhalogenerte terfenyler (UN 3151 og UN3152).

*Alminnelige bestemmelser:*

Kasserte, tomme, ikke rengjorte emballasjer med rester som representerer
en primærfare eller en tilleggsfare i klasse 5.1, skal ikke lastes i
bulk sammen med andre kasserte, tomme, ikke rengjorte emballasjer med
rester som utgjør en fare i andre klasser. Kasserte, tomme, ikke
rengjorte emballasjer med rester som representerer en primærfare eller
en tilleggsfare i klasse 5.1, skal ikke emballeres i samme
ytteremballasje som andre kasserte, tomme, ikke rengjorte emballasjer
med rester som utgjør en fare i andre klasser.

Dokumenterte sorteringsprosedyrer skal være implementert på lasteplassen
for å sikre overholdelse av bestemmelsene som gjelder for denne
oppføringen.

**ANM:** Alle de andre bestemmelsene i ADR/RID gjelder.

664

RID: (Reservert)

ADR: Når stoffer under denne oppføringen blir transportert i faste
tanker (tankkjøretøyer) eller løstanker, kan disse tankene være utstyrt
med utstyr for additiver.

Utstyr for additiver:

– er en del av driftsutstyret for å tilsette additiver av UN 1202, UN
1993 emballasjegruppe III, UN 3082, eller stoffer som ikke er farlige,
under lossing av tanken;

– består av elementer slik som tilslutningsrør og slanger,
lukkeinnretninger, pumper og doseringsinn-retninger som er fast montert
til losseinnretningen på tankens driftsutstyr;

– omfatter beholdere som er innebygd i tankskallet eller fast montert
til utsiden av tanken eller tank-kjøretøyet.

Alternativt kan additivutstyr ha koblinger for tilkobling av emballasje.
Dersom dette er tilfelle er selve emballasjen ikke ansett som en del av
utstyret for additiver.

Følgende bestemmelser gjelder avhengig av konfigurasjonen:

a) Konstruksjon av beholderne:

i. Dersom innebygget i tankskallet (f.eks. et tankrom), skal de
tilfredsstille de relevante bestemmelsene i kapittel 6.8.

ii. Dersom fast montert til utsiden av tanken eller til tankkjøretøyet,
er de ikke underlagt konstruksjonskravene i ADR forutsatt at de
oppfyller følgende bestemmelser:

De skal være laget av et metalliskt materiale og oppfylle følgende krav
til minste veggtykkelse:

+-----------------------------------+-----------------------------------+
| Materiale                         | Minste veggtykkelse\ :sup:`a`     |
+===================================+===================================+
| Rustfritt austenittisk stål       | 2.5 mm                            |
+-----------------------------------+-----------------------------------+
| Annet stål                        | 3 mm                              |
+-----------------------------------+-----------------------------------+
| Aluminiumlegeringer               | 4 mm                              |
+-----------------------------------+-----------------------------------+
| Rent aluminium på 99.80%          | 6 mm                              |
+-----------------------------------+-----------------------------------+

..

   *a. For beholdere tilvirket med doble vegger, skal samlet tykkelse på
   den ytre metall veggen og den indre metallveggen samsvare med den
   obligatoriske veggtykkel-sen.*

Sveising skal være utført i henhold til første avsnitt i 6.8.2.1.23,
bortsett fra at andre egnede metoder kan benyttes for å bekrefte
kvaliteten på sveisingen.

iii. Emballasjer som kan kobles til utstyret for additiver skal være
emballasjer av metall og oppfylle de relevante kravene til utførelse i
kapittel 6.1 som gjelder for vedkommende additiv.

b) Tankgodkjenning

For tanker som er utstyrt med, eller tiltenkt utstyrt med, utstyr for
additiver, og hvor utstyret for additiver ikke er inkludert i den
opprinnelige typegodkjenningen til tanken, gjelder bestemmelsene i
6.8.2.3.4.

c) Bruk av beholdere og utstyr for additiver

i. I tilfelle (a) (i) over, ingen ytterligere krav.

ii. I tilfelle (a) (ii) over, skal den totale kapasiteten til beholderne
ikke overstige 400 liter per kjøretøy.

iii. I tilfelle (a) (iii) over, gjelder ikke 7.5.7.5 og 8.3.3.
Emballasjene skal bare være tilkoblet til additivutstyret under lossing
av tanken. Under transport skal lukkeinnretninger og koblinger være
lukket slik at det er lekkasjetett.

d) Testing av utstyr for additiver

Bestemmelsene i 6.8.2.4 gjelder for utstyret for additiver. Men, i
tilfelle (a) (ii) over, ved tidspunkt for førstegangs-, mellomliggende
eller periodisk kontroll av tanken, skal beholderne i utstyret for
additiver kun gjennomgå en ytre visuell inspeksjon og en tetthetsprøve.
Tettehetsprøven skal gjennomføres med et prøvetrykk på minst 0,2 bar.

**ANM:** For emballasjen beskrevet i (a) (iii) gjelder de relevante
bestemmelsene i ADR.

e) Transportdokument

Kun informasjonen som er påkrevd i henhold til 5.4.1.1.1 (a) til (d)
behøver å legges til i transportdokumentet for det aktuelle additivet. I
så tilfelle skal bemerkningen «utstyr for additiver» inkluderes i
transportdokumentet.

f) Opplæring av førere

Førere som har blitt opplært i henhold til 8.2.1 for transport av dette
stoffet i tank trenger ingen tilleggsopplæring for transport av
additivene;

g) Store faresedler eller merking

Påføring av store faresedler eller merking på den faste tanken
(tankkjøretøyet) eller løstanken for transport av stoff under denne
oppføringen i overensstemmelse med kapittel 5.3, påvirkes ikke av
tilstedeværelsen av utstyr for additiver eller additivene den
inneholder.

665

ADR: Umalt hardt kull, koks og antrasitt som oppfyller
klassifikasjonskriteriene til klasse 4.2, emballasjegruppe III, er ikke
underlagt bestemmelsene i ADR.

RID: Hardt kull, koks og antrasitt som oppfyller
klassifiseringskriteriet for klasse 4.2, emballasjegruppe III, kan også
transporteres i bulk i åpne vogner og containere forutsatt at:

a) Kullet er ledet fra fersk utvinning direkte inn i vognen eller
containeren (uten måling av temperaturen) eller

b) Temperaturen på lasten er ikke høyere enn 60 °C under eller
umiddelbart etter innlasting i vognen eller containeren. Ved bruk av
egnede metoder skal fylleren sikre og dokumentere at den maksimale
tillatte temperaturen på lasten ikke er overskredet under eller
umiddelbart etter lastingen av vognene eller containerne.

Avsender skal sørge for at følgende erklæring er inkludert i dokumentet
som ledsager forsendelsen (slik som et konossement (bill of lading),
cargo manifest eller CMR/CIM forsendelsesbrev):

«TRANSPORT I HENHOLD TIL SPESIELL BESTEMMELSE 665 i RID»

De andre bestemmelsene i RID gjelder ikke.

666

Kjøretøyer og batteridrevet utstyr referert i spesiell bestemmelse 388
samt eventuelt farlig gods de inneholder som er nødvendig for deres
drift eller driften av deres utstyr, er ikke underlagt noen av de øvrige
bestemmelsene i ADR/RID når de blir transportert som last, forutsatt at
følgende betingelser er oppfylt:

a) For flytende drivstoff, skal eventuelle ventiler mellom motoren eller
utstyret og drivstofftanken være lukket under transport med mindre det
er essensielt for utstyret å forbli operativt. Der det er hensiktsmessig
skal kjøretøy lastes oppreist og sikres mot å falle;

b) For gassdrivstoff skal ventilen mellom gasstanken og motoren være
lukket og den elektriske kontakten åpen, med mindre det er essensielt
for utstyret å forbli operativt;

c) Metallhydridlagringssystem skal være godkjent av vedkommende
myndighet i tilvirkningslandet. Dersom tilvirkningslandet ikke er en
kontraherende part til ADR/RID, skal tillatelsen godkjennes av
vedkommende myndighet i en kontraherende part til ADR/RID.

d) Bestemmelsene i (a) og (b) gjelder ikke for kjøretøyer som er tomme
for flytende drivstoff eller gassdrivstoff.

**ANM 1:** Et kjøretøy anses for å være tomt for flytende drivstoff når
drivstofftanken har blitt tømt og kjøretøyet ikke fungerer grunnet
mangel på drivstoff. Kjøretøydeler som drivstoffslanger, drivstoffilter
og dyser trenger ikke være rengjort, tømt eller skylt for å anses som
tomme for flytende drivstoff. Drivstofftanken trenger heller ikke å være
rengjort eller skylt.

**ANM 2:** Et kjøretøy anses for å være tomt for gassdrivstoff når
drivstofftankene har blitt tømt for væske (for flytende gasser), trykket
i tankene ikke overstiger 2 bar og avstengings- eller isolasjonsventilen
er lukket og sikret.

e) Kjøretøyer som er fullstendig omsluttet av emballasjer, kasser eller
andre innretninger som forhindrer klar identifikasjon, er underlagt
bestemmelsene om merking og faresedler i kapittel 5.2.

Alternativt, for kjøretøyer drevet av natriumionbatteri, se spesiell
bestemmelse 404.

667

a) (Slettet)

b) Bestemmelsene i 2.2.9.1.7.1 og 2.2.9.7.2 gjelder ikke for celler
eller batterier av litium eller natriumion innmontert i skadede eller
defekte kjøretøyer, motorer eller maskiner. I slike tilfeller skal
følgende vilkår oppfylles:

i. Dersom skaden eller defekten ikke har noen betydelig innvirkning på
cellens eller batteriets sikkerhet, kan skadede og defekte kjøretøyer,
motorer eller maskiner transporteres under vilkårene definert i
spesielle bestemmelser 363 eller 666, avhengig av hva som er aktuelt;

ii. Dersom skaden eller defekten har en betydelig innvirkning på cellens
eller batteriets sikkerhet, skal cellen eller batteriet av litium eller
natriumion fjernes og transporteres i henhold til spesiell bestemmelse
376.

Dersom det ikke er mulig å trygt fjerne cellen eller batteriet eller det
ikke er mulig å kontrollere tilstanden til cellen eller batteriet, kan
kjøretøyet, motoren, maskinen eller gjenstanden taues eller
transporteres som spesifisert i (i).

c) Prosedyrene angitt i (b) gjelder også for skadede celler eller
batterier av litium eller natriumion i kjøre-tøyer, motorer eller
maskiner.

668

Stoffer som skal brukes til påføring av vegmerking og bitumen og
lignende produkter som skal brukes til reparasjon av sprekker og revner
i eksisterende veidekke, som blir transportert ved forhøyet temperatur,
er ikke underlagt bestemmelsene i ADR/RID, under forutsetning av at
følgende vilkår er oppfylt:

a) De oppfyller ikke kriteriene til noen andre stoffer enn klasse 9;

b) Temperaturen på den ytre overflaten til kjelen overstiger ikke 70 °C;

c) Kjelen er lukket på en måte som hindrer tap av noe produkt under
transporten;

d) Den maksimale kapasiteten til kjelen er begrenset til 3000 liter.

669

En tilhenger med innmontert utstyr, drevet av flytende drivstoff eller
gassdrivstoff eller et elektrisk lagrings- og produksjonssystem som er
beregnet for bruk under transport foretatt av denne tilhengeren, skal
tilordnes UN 3166, UN 3171, 3556, 3557 eller 3558, som relevant.
Tilhengeren skal da være underlagt de samme vilkårene som spesifisert
for disse UN-numrene, når den transporteres som gods på et kjøretøy/en
vogn, forutsatt at den totale kapasiteten av tankene som inneholder
flytende drivstoff ikke overstiger 500 liter.

670

a) Litiumceller og litiumbatterier og natriumionceller og
natriumionbatterier installert i utstyr fra private husholdninger, som
er innsamlet og overlevert for transport til miljøsanering, demontering,
gjenvinning eller kassering er ikke underlagt de øvrige bestemmelsene i
ADR/RID, inkludert spesiell bestemmelse 376, 2.2.9.1.7.1 og 2.2.9.7.2,
når:

i. De ikke er hovedkraftkilden for bruk av det utstyret de er montert i;

ii. Utstyret de er montert i inneholder ikke noen annen celle eller
batteri av litium eller natriumion som blir brukt som hovedkraftkilde;
og

iii. De blir beskyttet av utstyret de er montert i.

Eksempler på celler og batterier som omfattes av (a) er knappeceller som
benyttes for dataintegritet i hvitevarer (f.eks. kjøleskap,
vaskemaskiner, oppvaskmaskiner) eller i annet elektrisk og elektronisk
utstyr;

b) Fram til et mellomliggende behandlingsanlegg eller en
sorteringsstasjon, er litiumceller og litiumbatterier og
natriumionceller og natriumionbatterier i utstyr fra private
husholdninger, som ikke oppfyller kravene i (a), og som er innsamlet og
levert for transport til miljøsanering, demontering, gjenvinning eller
kassering, ikke underlagt de øvrige bestemmelsene i ADR, inkludert
spesiell bestemmelse 376, 2.2.9.1.7.1 og 2.2.9.1.7.2, hvis følgende
betingelser er oppfylt:

i. Utstyret er emballert i samsvar med emballeringsbestemmelse P909 i
4.1.4.1, unntatt tilleggsbestemmelsene 1 og 2; eller det er emballert i
sterke ytteremballasjer, f.eks. spesielt konstruerte
innsamlingsbeholdere, som oppfyller følgende krav:

– Emballasjene skal være tilvirket i et hensiktsmessig materiale og ha
adekvat styrke og design i forhold til emballasjens kapasitet og
tiltenkte bruk. Emballasjene behøver ikke å oppfylle bestemmelsene i
4.1.1.3;

– Hensiktsmessige tiltak skal være iverksatt for å minimalisere skade på
utstyret ved fylling og håndtering av kolliet, f.eks. bruk av
gummimatter; og

– Emballasjene skal være konstruert og lukket for å forhindre ethvert
tap av innhold under transport, f. eks ved hjelp av lokk, sterke indre
fôringer, transportdeksler. Åpninger beregnet for fylling er akseptable
hvis de er konstruert slik at tap av innhold forhindres.

ii. Et kvalitetssikringssystem er innført for å sikre at den totale
mengden av celler og batterier av litium og natriumion per
transportenhet/**vogn eller storcontainer** ikke overstiger 333 kr;

**ANM:** Den totale mengden av litiumceller og litiumbatterier og
natriumionceller og natriumion-batterier i utstyret fra private
husholdninger kan beregnes ved bruk av en statistisk metode inkludert i
kvalitetssikringssystemet. En kopi av registreringene for
kvalitetssikring skal gjøres tilgjengelig for vedkommende myndighet på
oppfordring.

iii. Kolli er merket med «LITIUMBATTERIER TIL KASSERING»,
«LITIUMBATTERIER TIL GJENVINNING», «NATRIUMIONBATTERIER TIL KASSERING»
eller «NATRIUMIONBATTERIER TIL GJENVINNING», som hensiktsmessig. Hvis
utstyr som inneholder litiumceller eller litiumbatterier eller
natriumionceller eller natriumionbatterier transporteres uemballert
eller på paller i samsvar med emballeringsbestemmelse P909 (3) i
4.1.4.1, kan dette merket alternativt festes på utsiden av kjøretøyene
eller containerne/**vognene eller storcontainerne**.

**ANM:** «Utstyr fra private husholdninger» betyr utstyr som kommer fra
private husholdninger samt utstyr som kommer fra kommersiell og
industriell virksomhet, og institusjoner og andre kilder, som på grunn
av sin natur og mengde, ligner på det fra private husholdninger. Utstyr
som sannsynligvis vil bli brukt både av private husholdninger og andre
brukere enn private husholdninger, skal i alle tilfeller bli ansett for
å være utstyr fra private husholdninger.

671

Når det gjelder ADR: unntaket relatert til transporterte mengder per
transportenhet/**RID: samlet maksimal tillatt mengde per vogn eller
storcontainer** (se 1.1.3.6), skal transportkategorien bestemmes i
forhold til emballasjegruppen (se 3. avsnitt av spesiell bestemmelse
251):

– Transportkategori 3 for sett tilordnet til emballasjegruppe III;

– Transportkategori 2 for sett tilordnet til emballasjegruppe II;

– Transportkategori 1 for sett tilordnet til emballasjegruppe I.

Sett som bare inneholder gods som ikke er tilordnet noen
emballasjegruppe skal plasseres i transportkategori 2 for utfylling av
transportdokumenter og for unntakene i henhold til mengder transportert
per transportenhet/**per vogn eller storcontainer** (se 1.1.3.6).

672

Gjenstander slik som maskiner, apparater eller utstyr som transporteres
under denne posisjonen og i samsvar med spesiell bestemmelse 301 er ikke
underlagt noen andre bestemmelser i ADR/RID forutsatt at de er enten:

– emballert i en sterk ytteremballasje konstruert i hensiktsmessig
materiale, med adekvat styrke og design i forhold til emballasjens
kapasitet og tiltenkte bruk, og som oppfyller de angjeldende kravene i
4.1.1.1; eller

– transporteres uten ytteremballasje hvis gjenstanden er konstruert og
designet slik at beholderne som inneholder farlig gods er gitt
tilstrekkelig beskyttelse.

673

ADR: (Reservert)

**RID: Ved transport av denne gjenstanden behøver man ikke å anvende
kravene i kapittel 1.10 og 5.3, avsnitt 5.4.3 og kapittel 7.2.**

674

Denne spesielle bestemmelsen gjelder for periodisk kontroll og prøver av
overstøpte gassflasker som definert i 1.2.1.

Overstøpte gassflasker underlagt 6.2.3.5.3.1 skal gjennomgå periodisk
kontroll og prøver i samsvar med 6.2.1.6.1, tilpasset av følgende
alternative metode:

– Erstatt prøven som kreves i 6.2.1.6.1 (d) med alternative destruktive
prøver;

– Utfør spesifiserte supplerende destruktive prøver relatert til
karakteren av overstøpte gassflasker.

Prosedyrene og kravene for denne alternative metoden er beskrevet
nedenfor.

Alternativ metode:

a) Generelt

De følgende bestemmelsene gjelder for overstøpte gassflasker som er
produsert i serie basert på sveisede stålflaskeskall i samsvar med EN
1442:2017, EN 14140:2014 + AC:2015 eller vedlegg I, del 1 til 3 av
rådsdirektiv 84/527/EØF. Designet på overstøpningen skal forhindre vann
fra å trenge inn på det indre stålflaskeskallet. Konverteringen av
stålflaskeskallet til en overstøpt gassflaske skal overholde de
relevante kravene i EN 1442:2017 og EN 14140:2014 + AC:2015.

Overstøpte gassflasker skal være utstyrt med selvlukkende ventiler.

b) Basispopulasjon

En basispopulasjon av overstøpte gassflasker er definert som
produksjonen av gassflasker fra bare en produsent av overstøping som har
benyttet nye indre gassflaskeskall av stål tilvirket av bare en
produsent innenfor ett kalenderår, basert på den samme designtypen, det
samme materialet og den samme produksjonsprosessen.

c) Undergrupper av en basispopulasjon

Innenfor overnevnte basispopulasjon, skal overstøpte gassflasker som
tilhører forskjellige eiere bli inndelt i spesifikke undergrupper, en
per eier.

Dersom hele basispopulasjonen er eid av en eier er undergruppen lik
basispopulasjonen.

d) Sporbarhet

Merking i samsvar med 6.2.3.9 på det indre flaskeskallet av stål skal
gjentas på overstøpningen. I tillegg skal hver overstøpte gassflaske
utstyres med en individuell robust elektronisk identifikasjonsbrikke. De
detaljerte karakteristikaene for de overstøpte gassflaskene skal lagres
av eieren i en sentral database. Databasen skal benyttes til å:

– Identifisere den spesifikke undergruppen;

– Gjøre tilgjengelig for kontrollorganer, fyllesentre og vedkommende
myndighet, de spesifikke tekniske karakteristikaene for flaskene
inkludert minst følgende: serienummer, produksjonsserien for
stålflaskeskallet, produksjonsserien for overstøpningen og dato for
overstøpningen;

– Identifisere gassflasken ved å lenke den elektroniske brikken til
databasen med serienummeret;

– Sjekke den enkelte gassflaskes historie og bestemme videre tiltak
(f.eks. fylling, prøvetaking, ny kontroll, tilbaketrekking);

– Notere gjennomførte tiltak; inkludert dato og sted for gjennomføring;

Registrerte data skal holdes tilgjengelig av eieren av de overstøpte
gassflaskene for hele levetiden til undergruppen.

e) Utvalg for statistisk bedømmelse

Utvalget skal være tilfeldig innenfor en undergruppe som definert under
bokstav (c). Størrelsen på hvert utvalg per undergruppe skal være i
samsvar med tabellen under bokstav (g).

f) Testprosedyre for destruktiv prøving

Kontrollen og prøven påkrevd i 6.2.1.6.1 skal gjennomføres unntatt (d)
som skal erstattes av følgende testprosedyre:

– Sprengprøve (i samsvar med med EN 1442:2017 eller EN 14140:2014 +
AC:2015).

I tillegg, skal følgende prøver gjennomføres:

– Adhesjonsprøve (i samsvar med EN 1442:2017 eller EN 14140:2014 +
AC:2015).

– Prøver for avskalling og korrosjon (i samsvar med EN ISO 4628-3:2016).

Adhesjonsprøve, prøver for avskalling og korrosjon og sprengprøven skal
utføres på hvert relaterte utvalg i samsvar med tabellen under bokstav
(g) og skal utføres etter de første 3 år i bruk og deretter hvert 5 år.

g) Statistisk vurdering av prøveresultatene – Metode og minimumskrav

Prosedyren for statistisk vurdering i forbindelse med det tilhørende
kriteriet for frasortering er beskrevet i det følgende:

+---------+-----------+-----------+-------------------+--------------+
| **      | **Pr      | **S       | **Kriterier for   | **Utvalg fra |
| Prøvein | øvetype** | tandard** | frasortering**    | en           |
| tervall |           |           |                   | u            |
| *       |           |           |                   | ndergruppe** |
| *\ (år) |           |           |                   |              |
+=========+===========+===========+===================+==============+
| Etter 3 | Sp        | EN        | Punktet for       | | {{{IMG     |
| års     | rengprøve | 1442:2017 | sprengtrykket til |   C          |
| b       |           |           | det               | LASS="«class |
| rukstid |           |           | representative    |   PDF »"     |
|         |           |           | utvalget må være  |   REF        |
| (se     |           |           | over den nedre    | ="01ADR-RID. |
| (f))    |           |           | grensen for       | ai"/}}}eller |
|         |           |           | t                 |   Q/200      |
|         |           |           | olereranseområdet | | etter hva  |
|         |           |           | for utvalgets     |   som er     |
|         |           |           | ytelsesdiagram    |   minst,     |
|         |           |           |                   |              |
|         |           |           | W\ :sub:`m` ³ 1 + | og med et    |
|         |           |           | W\ :sub:`s` ×     | minimum på   |
|         |           |           | k3(n;p;1 –        | 20 per       |
|         |           |           | a)\ :sup:`a`      | undergruppe  |
|         |           |           |                   | (Q)          |
|         |           |           | Ingen             |              |
|         |           |           | individuelle      |              |
|         |           |           | prøveresultater   |              |
|         |           |           | skal være mindre  |              |
|         |           |           | enn prøvetrykket  |              |
+---------+-----------+-----------+-------------------+--------------+
|         | A         | EN ISO    | Maksimal          | Q/1 000      |
|         | vskalling | 46        | korrosjonsrate:   |              |
|         | og        | 28-3:2016 |                   |              |
|         | korrosjon |           | Ri2               |              |
+---------+-----------+-----------+-------------------+--------------+
|         | Adhesjon  | ISO       | Adhesjonsverdi >  | Se ISO       |
|         | av        | 28        | 0.5               | 2859-1:1999  |
|         | p         | 59-1:1999 | N/mm\ :sup:`2`    | + A1:2011    |
|         | olyuretan | + A1:2011 |                   | anvendt på   |
|         |           |           |                   | Q/1000       |
|         |           | EN        |                   |              |
|         |           | 1442:2017 |                   |              |
|         |           |           |                   |              |
|         |           | EN        |                   |              |
|         |           | 1         |                   |              |
|         |           | 4140:2014 |                   |              |
|         |           | + AC:2015 |                   |              |
+---------+-----------+-----------+-------------------+--------------+
| D       | Sp        | EN        | Punktet for       | | {{{IMG     |
| eretter | rengprøve | 1442:2017 | sprengtrykket til |   C          |
| hvert   |           |           | det               | LASS="«class |
| 5. år   |           |           | representative    |   PDF »"     |
|         |           |           | utvalget må være  |   REF="02ADR |
| (se     |           |           | over den nedre    | -RID.ai"/}}} |
| (f))    |           |           | grensen for       |   eller      |
|         |           |           | t                 |   Q/200      |
|         |           |           | olereranseområdet | | etter hva  |
|         |           |           | for utvalgets     |   som er     |
|         |           |           | ytelsesdiagram    |   minst,     |
|         |           |           |                   |              |
|         |           |           | W\ :sub:`m` ³ 1 + | og med et    |
|         |           |           | W\ :sub:`s` ×     | minimum på   |
|         |           |           | k3(n;p;1 –        | 40 per       |
|         |           |           | a)\ :sup:`a`      | undergruppe  |
|         |           |           |                   | (Q)          |
|         |           |           | Ingen             |              |
|         |           |           | individuelle      |              |
|         |           |           | prøveresultater   |              |
|         |           |           | skal være mindre  |              |
|         |           |           | enn prøvetrykket  |              |
+---------+-----------+-----------+-------------------+--------------+
|         | A         | EN ISO    | Maksimal          | Q/1 000      |
|         | vskalling | 46        | korrosjonsrate:   |              |
|         | og        | 28-3:2016 |                   |              |
|         | korrosjon |           | Ri2               |              |
+---------+-----------+-----------+-------------------+--------------+
|         | Adhesjon  | ISO       | Adhesjonsverdi >  | Se ISO       |
|         | av        | 28        | 0.5               | 2859-1:1999  |
|         | p         | 59-1:1999 | N/mm\ :sup:`2`    | + A1:2011    |
|         | olyuretan | + A1:2011 |                   | anvendt på   |
|         |           |           |                   | Q/1000       |
|         |           | EN        |                   |              |
|         |           | 1442:2017 |                   |              |
|         |           |           |                   |              |
|         |           | EN        |                   |              |
|         |           | 1         |                   |              |
|         |           | 4140:2014 |                   |              |
|         |           | + AC:2015 |                   |              |
+---------+-----------+-----------+-------------------+--------------+

a Punktet for sprengtrykket (BPP) til det representative utvalget er
benyttet til å vurdere prøveresultatet ved å bruke et ytelsesdiagram for
utvalget:

Steg 1: Bestemmelse av punktet for sprengtrykket (BPP) til et
representativt utvalg

Hvert utvalg er representert ved et punkt med koordinater som er
gjennomsnittsverdien av sprengprøveresultatene og standardavviket til
sprengprøveresultatene, begge normalisert til det relevante
prøvetrykket.

BPP: (Ωs = {{{IMG CLASS="«class WMF »" REF="Image6784.EPS"/}}} ; Ωm =
{{{IMG CLASS="«class WMF »" REF="Image6791.EPS"/}}})

med

x: utvalgets gjennomsnittsverdi;

s: utvalgets standardavvik;

PH: prøvetrykk

Steg 2: Plotting i et ytelsesdiagram for utvalg

Hvert BPP er plottet på et ytelsesdiagram for utvalg med følgende akse:

– Abscisse: Standardavvik normalisert til prøvetrykk ( Ωs )

– Ordinat: Gjennomsnittsverdi normalisert til prøvetrykk ( Ωm )

Steg 3: Bestemmelse av den relevante nedre grensen for
toleranseintervallet i ytelsesdiagrammet til utvalget.

Resultater for sprengtrykk skal først bli kontrollert i samsvar med
skjøtprøven (flerveis prøve) med et signifikansnivå på a = 0.05 (se
paragraf 7 i ISO 5479:1997) for å bestemme om fordelingen av resultater
for hvert utvalg er normalt eller unormalt.

– For en normal fordeling, er bestemmelsen av den relevante nedre
grensen for toleranse gitt i steg 3.1.

– For en unormal fordeling, er bestemmelsen av den relevante nedre
grensen for toleranse gitt i steg 3.2.

Steg 3.1: Nedre grense for toleranseintervallet for resultater som
følger en normal fordeling

I samsvar med standarden ISO 16269-6:2014, og tatt i betraktning at
variasjonen er ukjent, skal det unilaterale statistiske
toleranseintervallet ansees for å ha et nivå av pålitelighet på 95% og
en andel av populasjonen lik 99.9999%.

Ved anvendelse i ytelsesdiagrammet for prøver, er den nedre grensen for
toleranseintervallet representert ved en linje for konstant
overlevelsesrate definert av formelen:

Ωm = 1 + Ωs × k3(n;p;1 – a)

med

k3: faktorfunksjon av n, p og 1 – a;

p: andel av populasjonen utvalgt for toleranseintervallet (99.9999%);

1 – a: nivå av pålitelighet (95%);

n: utvalgets størrelse.

Verdien for k3 dedikert til normale fordelinger skal tas fra tabellen på
slutten av steg 3.

Steg 3.2: Nedre grense for toleranseintervallet for resultater som
følger en unormal fordeling

Det unilaterale statistiske toleranseintervallet skal beregnes med et
nivå av pålitelighet på 95% og en andel av populasjonen lik 99.9999%.

Den nedre grensen for toleranse er representert ved en linje for
konstant overlevelsesrate definert av formelen gitt i foregående steg
3.1, med faktorene k3 basert og beregnet på egenskapene til en
Weibullfordeling.

Verdien for k3 dedikert til Weibullfordelinger skal tas fra tabellen
nedenfor ved slutten av steg 3.

+----------------------+-----------------------+----------------------+
| **Tabell for k3      |                       |                      |
| **\ p=99.9999% og (1 |                       |                      |
| – a) = 0.95          |                       |                      |
+======================+=======================+======================+
| **Utvalgsstørrelse   | **Normal fordeling    | **Weibullfordeling   |
| n**                  | k3**                  | k3**                 |
+----------------------+-----------------------+----------------------+
| 20                   | 6.901                 | 16.021               |
+----------------------+-----------------------+----------------------+
| 22                   | 6.765                 | 15.722               |
+----------------------+-----------------------+----------------------+
| 24                   | 6.651                 | 15.472               |
+----------------------+-----------------------+----------------------+
| 26                   | 6.553                 | 15.258               |
+----------------------+-----------------------+----------------------+
| 28                   | 6.468                 | 15.072               |
+----------------------+-----------------------+----------------------+
| 30                   | 6.393                 | 14.909               |
+----------------------+-----------------------+----------------------+
| 35                   | 6.241                 | 14.578               |
+----------------------+-----------------------+----------------------+
| 40                   | 6.123                 | 14.321               |
+----------------------+-----------------------+----------------------+
| 45                   | 6.028                 | 14.116               |
+----------------------+-----------------------+----------------------+
| 50                   | 5.949                 | 13.947               |
+----------------------+-----------------------+----------------------+
| 60                   | 5.827                 | 13.683               |
+----------------------+-----------------------+----------------------+
| 70                   | 5.735                 | 13.485               |
+----------------------+-----------------------+----------------------+
| 80                   | 5.662                 | 13.329               |
+----------------------+-----------------------+----------------------+
| 90                   | 5.603                 | 13.203               |
+----------------------+-----------------------+----------------------+
| 100                  | 5.554                 | 13.098               |
+----------------------+-----------------------+----------------------+
| 150                  | 5.393                 | 12.754               |
+----------------------+-----------------------+----------------------+
| 200                  | 5.300                 | 12.557               |
+----------------------+-----------------------+----------------------+
| 250                  | 5.238                 | 12.426               |
+----------------------+-----------------------+----------------------+
| 300                  | 5,193                 | 12.330               |
+----------------------+-----------------------+----------------------+
| 400                  | 5.131                 | 12.199               |
+----------------------+-----------------------+----------------------+
| 500                  | 5.089                 | 12.111               |
+----------------------+-----------------------+----------------------+
| 1000                 | 4.988                 | 11.897               |
+----------------------+-----------------------+----------------------+
| ∞                    | 4.753                 | 11.408               |
+----------------------+-----------------------+----------------------+

**ANM:** Dersom utvalgsstørrelsen er mellom to verdier skal den laveste
utvalgsstørrelsen velges.

h) Tiltak dersom akseptkriteriet ikke er innfridd

Hvis resultatet av sprengprøve, prøve for avskalling og korrosjon eller
adhesjonsprøven ikke oppfyller kriteriene gitt i tabellen i bokstav (g),
skal den berørte undergruppen av overstøpte gassflasker settes til side
av eieren for ytterligere undersøkelser, og ikke bli fylt eller gjort
tilgjengelig for transport og bruk.

I samråd med vedkommende myndighet eller kontrollorgan type Xa som
utstedte typegodkjenningen, skal det utføres ytterligere prøver for å
fastslå den grunnleggende årsaken til svikten.

Dersom den grunnleggende feilen ikke kan bevises å være begrenset til
den berørte undergruppen til eieren, skal den vedkommende myndigheten
eller kontrollorganet type Xa iverksette tiltak for hele
basispopulasjonen og muligens også for andre produksjonsårganger.

Dersom den grunnleggende årsaken kan bevises å være begrenset til en del
av den berørte undergruppen, kan vedkommende myndighet tillate at de som
ikke er berørte tas i bruk igjen. Det må bevises at ingen enkelt av de
overstøpte gassflaskene som tas i bruk på nytt, er affektert.

i) Bestemmelser for fyllesentre

Eieren skal gjøre tilgjengelig for vedkommende myndighet dokumentasjon
på at fyllesentrene:

– Oppfyller bestemmelsene i emballeringsbestemmelse P200 (7) i 4.1.4.1
og at kravene i standarden for kontroll før fylling referert i tabell
P200 (11) i 4.1.4.1 er oppfylt og blir brukt på korrekt måte;

– Har egnede hjelpemidler for å identifisere overstøpte gassflasker
gjennom den elektroniske identifikasjonsbrikken;

– Har tilgang til databasen definert i (d);

– Har mulighet for å oppdatere databasen;

– Anvender et kvalitetssystem, i samsvar med standard ISO 9000 (serien)
eller tilsvarende, som er sertifisert av et akkreditert uavhengig organ
anerkjent av vedkommende myndighet.

675

For kolli som inneholder dette farlig godset, er samlasting med stoffer
og gjenstander i klasse 1, unntatt 1.4 S, ikke tillatt.

676

For transport av kolli som inneholder polymeriserende stoffer, trenger
ikke bestemmelsene i spesiell bestemmelse 386, sammen med 7.1.7.3,
7.1.7.4, 5.4.1.1.15 og 5.4.1.2.3.1, å benyttes, når kolliene
transporteres for avhending eller gjenvinning forutsatt at følgende
vilkår er oppfylt:

a) før lasting skal en undersøkelse ha vist at det ikke er noen
betydningsfulle avvik mellom temperaturen på utsiden av kolliet og
omgivelsestemperaturen;

b) transporten er gjennomført innen 24 timer fra undersøkelsen;

c) kolliene er beskyttet fra direkte sollys og fra påvirkning fra andre
varmekilder (f.eks. annen last som transporteres med høyere temperatur
enn omgivelsene) under transport;

d) omgivelsestemperaturen under transporten er lavere enn 45 °C

e) Kjøretøyer/vogner og containere er tilstrekkelig ventilert;

f) stoffene er emballert i kolli med en maksimal kapasitet på 1000 liter

I vurderingen av stoffene for transport ut fra vilkårene i denne
spesielle bestemmelsen, kan det vurderes ytterligere tiltak for å
forhindre farlig polymerisering, for eksempel tilsetningen av
inhibitorer.

677

Celler og batterier som, i samsvar med spesiell bestemmelse 376, er
identifisert som farlige eller defekte og som under normale
transportforhold raskt kan falle fra hverandre, reagere farlig, utvikle
flamme eller utvikle farlig varme eller få et farlig utslipp av giftige,
korrosive eller brannfarlige gasser eller damper, skal tilordnes til
transportkategori 0. I transportdokumentet skal ordene «Transport i
samsvar med spesiell bestemmelse 376» suppleres med ordene
«Transportkategori 0».

678

Avfall bestående av gjenstander og materialer forurenset av fri asbest
(UN 2212 og 2590), som ikke er fiksert eller bundet i et materiale på en
slik måte at intet utslipp av farlige mengder respirabel asbest kan
skje, kan transporteres under bestemmelsene i kapittel 7.3 forutsatt at
følgende bestemmelser blir fulgt:

a) Avfallet transporteres kun fra stedet hvor det har oppstått til et
sluttdeponi. Mellom disse to stedene tillates kun mellomlagringer uten
at containerbag losses eller overføres;

b) Avfallet tilhører en av disse kategoriene:

i. Avfall i fast form fra veiarbeid, inkludert avfall fra fresing av
asfalt som er forurenset av fri asbest og rester fra dette som er feid
opp;

ii. Jord forurenset med fri asbest;

iii. Gjenstander (for eksempel møbler) som er forurenset med fri asbest
fra skadede konstruksjoner og bygninger;

iv. Materialer fra skadede konstruksjoner og bygninger som er forurenset
med fri asbest, og som på grunn av deres volum og masse ikke kan
emballeres i samsvar med emballeringsbestemmelsene som gjelder for det
UN-nummeret som blir brukt (UN 2212 eller 2590, som relevant); eller

v. Avfall fra byggeplasser som er forurenset med fri asbest fra revne
eller rehabiliterte konstruksjoner eller bygninger, og som på grunn av
deres størrelse og masse ikke kan emballeres i samsvar med
emballeringsbestemmelsene som gjelder for det UN-nummeret som blir brukt
(UN 2212 eller 2590, som relevant);

c) Avfall som dekkes av disse bestemmelsene skal ikke være blandet eller
lastet sammen med annet asbestholdig avfall eller noe annet farlig eller
ufarlig avfall;

d) Hver forsendelse skal ansees å være en full last som definert i
1.2.1; og

e) Transportdokumentet skal være i samsvar med 5.4.1.1.4.

[start kap]

Kapittel 3.4

Farlig gods pakket i begrensede mengder

3.4.1

Dette kapittelet angir bestemmelsene som gjelder for transport av farlig
gods av bestemte klasser emballert i begrensede mengder. Begrensningen
av mengde som gjelder for inneremballasjen eller artikkelen er
spesifisert for hvert stoff i kolonne 7(a) i tabell A i kapittel 3.2. I
tillegg, så har mengden «0» blitt oppført i denne kolonnen for de
oppføringene det ikke er tillatt å transportere i overensstemmelse med
dette kapittelet.

Begrensede mengder av farlig gods emballert i slike begrensede mengder,
som oppfyller bestemmelsene i dette kapittelet er ikke underlagt noen
andre bestemmelser i ADR/RID bortsett fra de relevante bestemmelsene i:

a) Del 1, kapitlene 1.1, 1.2, 1.3, 1.4, 1.5, 1.6, 1.8, 1.9;

b) Del 2;

c) Del 3, kapitlene 3.1, 3.2, 3.3 (unntatt de spesielle bestemmelsene
61, 178, 181, 220, 274, 625, 633 og 650 (e));

d) Del 4, avsnitt 4.1.1.1, 4.1.1.2, 4.1.1.4 til 4.1.1.8;

e) Del 5, 5.1.2.1(a) (i) og (b), 5.1.2.2, 5.1.2.3, 5.2.1.10, 5.4.2;

f) Del 6, konstruksjonskravene i 6.1.4 og avsnitt 6.2.5.1 og 6.2.6.1 til
6.2.6.3;

g) Del 7, kapittel 7.1 og 7.2.1, 7.2.2, 7.5.1 (unntatt 7.5.1.4),
7.5.2.4, 7.5.7, 7.5.8 og 7.5.9 (ADR);

h) ADR: Del 8, 8.2.3, 8.6.3.3 og 8.6.4.

3.4.2

Farlig gods skal bare emballeres i inneremballasjer plassert i egnede
ytteremballasjer. Mellomemballasjer kan benyttes. Gjenstander i
faregruppe 1.4, forenlighetsgruppe S, skal i tillegg fullt ut oppfylle
bestemmelsene i avsnitt 4.1.5. For transport av gjenstander som
aerosoler eller «beholdere, små, inneholder gass», er det ikke nødvendig
å bruke inneremballasje. Den totale brutto massen av kolliet skal ikke
overskride 30 kr.

3.4.3

Bortsett fra gjenstander i faregruppe 1.4, forenlighetsgruppe S, er
brett som dekkes med krympe- eller strekkfilm, og som oppfyller
betingelsene i 4.1.1.1, 4.1.1.2 og 4.1.1.4 til 4.1.1.8 godtatt som
ytteremballasje for artikler eller inneremballasjer som inneholder
farlig gods transportert i henhold til dette kapitlet. Inneremballasje
som er utsatt for å bli knust eller punktert, som slike som er laget av
glass, porselen, steintøy eller visse typer plast, skal plasseres i en
egnet mellomemballasje som oppfyller betingelsene i 4.1.1.1, 4.1.1.2 og
4.1.1.4 til 4.1.1.8, og være utført slik at de oppfyller
konstruksjonskravene i 6.1.4. Den totale brutto massen av kolliet skal
ikke overskride 20 kr.

3.4.4

Flytende gods av klasse 8, emballasjegruppe II med inneremballasje av
glass, porselen eller steintøy skal være omsluttet i en forenlig og stiv
mellomemballasje.

3.4.5 og 3.4.6

   (Reservert)

3.4.7 Merking av kolli som inneholder begrensede mengder

3.4.7.1

Bortsett fra lufttransport, skal kolli som inneholde farlig gods i
begrensede mengder være påført merket vist i figur 3.4.7.1.

{{{IMG CLASS="«class imag»" REF="Figur_3-4-7-1.jpg"/}}}

Figur 3.4.7.1

Merket skal være lett synlig, tydelig og i stand til å motstå vær og
vind uten en vesentlig reduksjon i funksjonalitet.

Merket skal ha form som et kvadrat som er plassert i en vinkel på 45°
(diamantformet). Den øvre og nedre delen samt den omliggende linjen,
skal være svart. Midtområdet skal være hvitt, eller en egnet bakgrunn
som gir kontrast. Minstemålene skal være 100 mm x 100 mm og minste
bredde på linjen som former diamanten skal være 2 mm. For dimensjoner
som ikke er angitt, skal alle karakteristika være omtrentlig
proporsjonale til de som er vist.

3.4.7.2

Dersom størrelsen på kolliet gjør det nødvendig, så kan de minste ytre
målene vist i figur 3.4.7.1 reduseres til ikke mindre enn 50 mm x 50 mm,
forutsatt at merket forblir klart synlig. Den minste bredden på linjen
som former diamanten kan reduseres til minimum 1 mm.

3.4.8 Merking av kolli som inneholder begrensede mengder i
overensstemmelse med del 3, kapittel 4 av **ICAO Technical
Instructions**

3.4.8.1

Kolli som inneholder farlig gods emballert i overensstemmelse med
bestemmelsene i del 3, kapittel 4 av *ICAO Technical Instructions* kan
være påført merket vist i figur 3.4.8.1 for å bekrefte samsvar med disse
bestemmelsene:

{{{IMG CLASS="«class PDF »" REF="Figur_3-4-8-1.pdf"/}}}

| Figur 3.4.8.1 Merke for kolli som inneholder begrensede mengder i
  overensstemmelse med del 3,
| kapittel 4 av ICAO Technical Instructions

Merket skal være lett synlig, tydelig og i stand til å motstå vær og
vind uten en vesentlig reduksjon i funksjonalitet.

Merket skal ha form som et kvadrat som er plassert i en vinkel på 45°
(diamantformet). Den øvre og nedre delen samt den omliggende linjen,
skal være svart. Midtområdet skal være hvitt, eller en egnet bakgrunn
som gir kontrast. Minstemålene skal være 100 mm x 100 mm og minste
bredde på linjen som former diamanten skal være 2 mm. Symbolet «Y» skal
være plassert midt i merket og skal være klart synlig. For dimensjoner
som ikke er angitt, skal alle karakteristika være omtrentlig
proporsjonale til de som er vist.

3.4.8.2

Dersom størrelsen på kolliet gjør det nødvendig, så kan de minste ytre
målene vist i figur 3.4.8.1 reduseres til ikke mindre enn 50 mm x 50 mm,
forutsatt at merket forblir klart synlig. Den minste bredden på linjen
som former diamanten kan reduseres til minimum 1 mm. Symbolet «Y» skal
fortsette å være i omtrentlig proporsjon med det som vises i figur
3.4.8.1.

3.4.9

Kolli som inneholder farlig gods påført merket vist i 3.4.8 med eller
uten supplerende faresedler og merker for lufttransport, skal anses å
oppfylle gjeldende bestemmelser i avsnitt 3.4.1 samt avsnitt 3.4.2 til
3.4.4, og trenger ikke påføres merket vist i 3.4.7.

3.4.10

Kolli som inneholder farlig gods i begrensede mengder påført merket som
er vist i 3.4.7, og som er i samsvar med bestemmelsene i *ICAO Technical
Instructions*, inkludert alle nødvendige merker og faresedler angitt i
del 5 og 6, skal anses å oppfylle gjeldende bestemmelser i avsnitt
3.4.1, samt avsnitt 3.4.2 til 3.4.4.

3.4.11 Bruk av overpakninger

For en overpakning som inneholder farlig gods pakket i begrensede
mengder, gjelder følgende:

Med mindre merkingen representativt for alt farlig gods i en overpakning
er synlig, skal overpakningen være

a) merket med ordet «OVERPAKNING». Bokstavene i merket «OVERPAKNING»
skal være minst 12 mm høye. Merkingen skal være på et offisielt språk i
opprinnelseslandet og, hvis det språket ikke er engelsk, fransk eller
tysk, også på engelsk, fransk eller tysk, dersom det ikke foreligger en
avtale om annet mellom landene som transporten berører; og

b) påført merkene påkrevet i dette kapittelet.

Unntatt for flytransport, gjelder de øvrige bestemmelsene i 5.1.2.1 kun
dersom annet farlig gods som ikke er pakket i begrensede mengder inngår
i overpakningen, og da kun i forhold til dette andre farlige godset.

3.4.12

Før forsendelse, skal avsendere av farlig gods emballert i begrensede
mengder informere transportøren i en sporbar form om den totale
bruttovekten av slikt gods som skal forsendes.

RID: Lastere av farlig gods emballert i begrensede mengder skal
overholde bestemmelsene som gjelder merking i 3.4.13 til 3.4.15.

3.4.13

a) ADR: Transportenheter med en maksimal masse på mer enn 12 tonn som
transporterer farlig gods emballert i begrensede mengder, skal være
merket i henhold til 3.4.15 foran og bak, bortsett fra når
transportenheten inneholder annet farlig gods hvor merking med oransje
skilt i henhold til 5.3.2 er påkrevd. I sistnevnte tilfelle kan
transportenheten være merket med kun de påkrevde oransje skiltene, eller
være merket med både oransje skilt i henhold til 5.3.2 og merkene i
henhold til 3.4.15.

RID: Vogner som transporterer farlig gods emballert i begrensede mengder
skal være merket i henhold til 3.4.15 på begge sider, bortsett fra når
vognen inneholder annet farlig gods hvor påføring av faresedler i
henhold til 5.3.1 er påkrevd. I sistnevnte tilfelle kan vognen være
merket med kun de påkrevde faresedlene, eller være merket med både
faresedler i henhold til 5.3.1 og merkene i henhold til 3.4.15.

b) ADR: Containere som transporterer farlig gods emballert i begrensede
mengder, på transportenheter med en maksimal masse på mer enn 12 tonn,
skal være merket i henhold til 3.4.15 på alle fire sider, bortsett fra
når containeren inneholder annet farlig gods hvor påføring av store
faresedler i henhold til 5.3.1 er påkrevd. I sistnevnte tilfelle kan
containeren være merket med kun de påkrevde store faresedlene, eller
være merket med både store faresedler i henhold til 5.3.1 og merkene i
henhold til 3.4.15.

Den transporterende transportenheten behøver ikke merkes, bortsett fra
når merkene som er påført containerne ikke er synlig fra utsiden av den
transporterende transportenheten. Ved sistnevnte tilfelle, så skal de
samme merkene påføres foran og bak på transportenheten.

RID: Storcontainere som transporterer farlig gods emballert i begrensede
mengder skal være merket i henhold til 3.4.15 på alle fire sider
bortsett fra når storcontaineren inneholder annet farlig gods hvor
påføring av store faresedler i henhold til 5.3.1 er påkrevd. I
sistnevnte tilfelle kan storcontaineren være merket med kun de påkrevde
store faresedlene, eller være merket med både store faresedler i henhold
til 5.3.1 og merkene i henhold til 3.4.15.

Dersom merkene som er påført storcontaineren ikke er synlig fra utsiden
av den transporterende vognen, så skal de samme merkene påføres på begge
sider av vognen.

3.4.14

Merkingen spesifisert i 3.4.13 kan utelates, hvis den totale
bruttovekten av kolliene som inneholder farlig gods emballert i
begrensede mengder som transporteres ikke overstiger 8 tonn per
transportenhet **(RID: per vogn eller storcontainer).**

3.4.15

Merkene spesifisert i 3.4.13 skal være de samme som kreves i 3.4.7,
bortsett fra at minstemålene skal være 250 mm × 250 mm. Disse merkene
skal fjernes eller dekkes til dersom ikke noe farlig gods i begrensede
mengder transporteres.

[start kap]

Kapittel 3.5

Farlig gods pakket i unntatte mengder

3.5.1 Unntatte mengder

3.5.1.1

Unntatte mengder av farlig gods i visse klasser, annet enn gjenstander,
som tilfredsstiller kravene i dette kapittelet er ikke underlagt andre
bestemmelser i ADR/RID bortsett fra:

a) Opplæringskravene i kapittel 1.3;

b) Klassifiseringsprosedyrene og kriteriene for emballasjegrupper i del
2;

c) Emballasjekravene i 4.1.1.1., 4.1.1.2, 4.1.1.4 og 4.1.1.6.

**ANM:** Med hensyn til radioaktivt materiale gjelder kravene i 1.7.1.5
for radioaktivt materiale i unntatte mengder.

3.5.1.2

Farlig gods som kan transporteres som unntatte mengder i samsvar med
bestemmelsene i dette kapittelet er vist i kolonne (7b) i tabell A i
kapittel 3.2 ved hjelp av en alfanumerisk kode som vist i det følgende:

+------+-------------------------------+-------------------------------+
| Kode | Maksimal nettovekt per        | Maksimal nettovekt per        |
|      | inneremballasje               | ytteremballasje               |
|      | (i gram for faste stoffer, og | (i gram for faste stoffer, og |
|      | i ml for væsker og gasser)    | i ml for væsker og gasser,    |
|      |                               | eller summen av gram og ml    |
|      |                               | når det gjelder               |
|      |                               | samemballering)               |
+======+===============================+===============================+
| E0   | Ikke tillatt som unntatte     |                               |
|      | mengder                       |                               |
+------+-------------------------------+-------------------------------+
| E1   | 30                            | 1000                          |
+------+-------------------------------+-------------------------------+
| E2   | 30                            | 500                           |
+------+-------------------------------+-------------------------------+
| E3   | 30                            | 300                           |
+------+-------------------------------+-------------------------------+
| E4   | 1                             | 500                           |
+------+-------------------------------+-------------------------------+
| E5   | 1                             | 300                           |
+------+-------------------------------+-------------------------------+

For gasser refererer volumet som er vist for inneremballasje til
vannkapasiteten til innerbeholderen og, volumet vist for
ytteremballasjen refererer til den samlede vannkapasitet av alle
inneremballasjene inne i en enkel ytteremballasje.

3.5.1.3

Dersom gods med ulike koder er pakket sammen som unntatte mengder, så
skal totalmengden gods per ytteremballasje begrenses ned til den mest
restriktive koden.

3.5.1.4

Unntatte mengder av farlig gods tilordnet kodene E1, E2, E4 og E5 med en
maksimal netto mengde farlig gods per inneremballasje begrenset til 1 ml
for væsker og gasser og 1 g for faste stoffer og hvor maksimal netto
mengde farlig gods per ytteremballasje ikke overstiger 100 g for fast
stoff og 100 ml for væsker og gasser, er bare underlagt:

a) Bestemmelsene i 3.5.2, bortsett fra at mellomemballasje ikke kreves
hvis inneremballasjen er sikkert emballert i en ytteremballasje med
støtdempende materiale på en slik måte at de, under normale
transportforhold, ikke kan knuses, bli punktert, eller lekke sitt
innhold; og for væsker, at ytteremballasjen inneholder tilstrekkelig
absorberende materiale til å kunne absorbere hele inneremballasjens
innhold; og

b) Bestemmelsene i 3.5.3.

3.5.2 Emballasjer

Emballasjer som benyttes for transport av farlig gods i unntatte mengder
skal være i overensstemmelse med følgende:

a) Det skal være en inneremballasje, og hver inneremballasje skal være
av plast (med en minste tykkelse på 0,2 mm når den er brukt for væsker),
eller av glass, porselen, stentøy, leire eller metall (se også 4.1.1.2),
og lukkingsmekanismen til hver inneremballasje skal holdes tett med
ståltråd, tape eller på annen måte; enhver beholder som har en hals med
formstøpt skrugjenger skal ha en lekkasjesikker gjenget skrukork.
Lukkemekanismen skal være motstandsdyktig mot innholdet;

b) Hver inneremballasje skal være forsvarlig pakket i en
mellomemballasje med støtbeskyttende materiale på en slik måte at
inneremballasjen verken kan gå i stykker, bli punktert eller lekke ut
innholdet under normale transportforhold. For flytende farlig gods skal
mellomemballasjen eller ytteremballasjen inneholde nok absorberende
materiale til å absorbere hele innholdet i inneremballasjene. Når det er
plassert i mellomemballasjen, kan det absorberende materialet utgjøres
av det støtbeskyttende materialet. Farlig gods skal ikke reagere farlig
med verken det støtbeskyttende materialet, det absorberende materialet
eller med materialet i emballasjen, eller redusere integriteten eller
funksjonen til noen av disse materialene. Dersom det oppstår skade eller
lekkasje, skal kolliet kunne holde på alt innhold uavhengig av dets
orientering.

c) Mellomemballasjen skal pakkes forsvarlig i en sterk, fast
ytteremballasje (av tre, fiberplate eller annet tilsvarende sterkt
materiale);

d) Hver kollitype skal være i overensstemmelse med kravene i 3.5.3;

e) Hvert kolli skal være av en slik størrelse at det er plass til all
nødvendig merking og;

f) Overpakning kan benyttes, og kan også inneholde kolli av farlig gods
eller gods som ikke er underlagt bestemmelsene i ADR/RID.

3.5.3 Prøving av kolli

3.5.3.1

Det komplette kolli, som klargjort for transport, med inneremballasjer
som er fylt til minst 95% av sin kapasitet for faste stoffer eller 98%
for væsker, skal være i stand til å motstå, som demonstrert ved tester
som er tilfredsstillende dokumentert, uten brudd eller lekkasje ved noen
av inneremballasjene, og uten nevneverdig reduksjon i effektivitet:

a) Fall ned på et ikke-elastisk, flatt og horisontalt underlag fra en
høyde på 1,8 m:

i. Er testobjektet formet som en eske, skal det slippes i hver av
følgende retninger:

– flatt med bunnen ned

– flatt med toppen ned

– flatt med lengste side ned

– ned på et hjørne;

ii. Er testobjektet formet som en sylinder, skal det slippes i hver av
følgende retninger:

– diagonalt på toppfalsen, med tyngdepunktet rett over anslagsstedet;

– diagonalt på bunnfalsen;

– flatt på siden

**ANM:** Hvert av fallene nevnt ovenfor kan gjøres på forskjellige, men
identiske, kolli.

b) En kraft skal virke på toppoverflaten i 24 timer; kraften skal
tilsvare totalvekten på en 3 meters høy stabel av identisk like kolli
som testobjektet (inklusive testobjektet).

3.5.3.2

For testformålet kan stoffet som skal transporteres i kolliet erstattes
av andre stoffer på en slik måte at dette ikke gjør resultatene fra
testen ugyldige. For faste stoffer gjelder at erstatningsstoffet må ha
de samme fysiske egenskaper (vekt, kornstørrelse, størrelse etc.) som
det transporterte stoffet. I falltesten for væsker, hvis andre stoffer
benyttes, må egenvekten og viskositeten av erstatningsstoffet være nær
likt tilsvarende for stoffet som skal transporteres.

3.5.4 Merking av kolli

3.5.4.1

Kolli som inneholder unntatte mengder av farlig gods som er klargjort i
samsvar med dette kapittelet skal merkes med et varig og lesbart merke
som vist i 3.5.4.2. Det første eller eneste nummeret på faresedler som
er vist i kolonne (5) i tabell A i kapittel 3.2 for hvert av de farlige
stoffene som finnes inne i kolli, skal vises på merket. Hvis navnet på
avsender eller mottaker ikke er vist annetsteds på kolliet skal denne
informasjonen også vises på merket.

3.5.4.2 Merke for unntatte mengder

{{{IMG CLASS="«class WMF »" REF="Image6880.EPS"/}}}

Figur 3.5.4.2

   *\* Nummeret på den første eller eneste fareseddelen oppført i
   kolonne (5) i tabell A i kapittel 3.2 skal vises på denne plassen.*

   *\*\* Navnet på avsender eller mottaker skal vises på denne plassen
   hvis det ikke er vist andre steder på kolliet.*

Merket skal ha form som et kvadrat. Skraveringen og symbolet skal være i
samme farge, sort eller rødt, på hvitt eller en egnet kontrastfarget
bakgrunn. Minstemålene skal være 100 mm x 100 mm. For dimensjoner som
ikke er angitt, skal alle karakteristika være omtrentlig proporsjonale
til de som er vist.

3.5.4.3 Bruk av overpakninger

For en overpakning som inneholder farlig gods pakket i unntatte mengder,
gjelder følgende:

Med mindre merkingen representativt for alt farlig gods i en overpakning
er synlig, skal overpakningen være

a) merket med ordet «OVERPAKNING». Bokstavene i merket «OVERPAKNING»
skal være minst 12 mm høye. Merkingen skal være på et offisielt språk i
opprinnelseslandet og, hvis det språket ikke er engelsk, fransk eller
tysk, også på engelsk, fransk eller tysk, dersom det ikke foreligger en
avtale om annet mellom landene som transporten berører; og

b) påført merkene påkrevet i dette kapittelet.

De øvrige bestemmelsene i 5.1.2.1 gjelder kun dersom annet farlig gods
som ikke er pakket i unntatte mengder inngår i overpakningen, og da kun
i forhold til dette andre farlige godset.

3.5.5 Maksimalt antall av kolli i kjøretøy/jernbanevogn eller i en
container

Antallet kolli i et kjøretøy/jernbanevogn eller i en container skal ikke
overskride 1000.

3.5.6 Dokumentasjon

Dersom et eller flere dokumenter (slik som «bill of lading» (lasteliste
for sjø), «air waybill» (luftfraktbrev) eller CMR/CIM-fraktbrev) følger
farlig gods i unntatte mengder, så skal minst ett av disse inneholde
ordene «FARLIG GODS I UNNTATTE MENGDER», og oppgi antallet av kolli.

.. [1]
   Hvis produksjonslandet ikke er en kontraherende stat til ADR/RID,
   skal godkjenningen anerkjennes av vedkommende myndighet i en
   kontraherende stat til ADR/RID.

.. [2]
   For eksempel i overensstemmelse med de relevante bestemmelsene i
   maskindirektivet (Directive 2006/42/EC of the European Parliament and
   of the Council of 17 May 2006 on machinery, and amending Directive
   95/16/EC (Official Journal of the European Union No. L 157 of 9 June
   2006, pp. 0024–0086)).

.. [3]
   Hvis tilvirkningslandet ikke er en kontraherende stat til ADR/RID,
   skal godkjenningen være anerkjent av vedkommende myndighet i en
   kontraherende stat til ADR/RID.

.. [4]
   Se spesielt del C av Directive 2001/18/EC of the European Parliament
   and of the Council on the deliberate release into the environment of
   genetically modified organisms and repealing Council Directive
   90/220/EEC (Official Journal of the European Communities, Nr. L 106,
   17 April 2001, side 8–14), som bestemmer prosedyren for godkjenning i
   EU-området.

.. [5]
   Europaparlaments- og rådsdirektiv 97/23/EF av 29. mai 1997 om
   tilnærming av medlemsstatenes lovgivning om trykkutstyr (PED)
   (Official Journal of the European Communities No. L 181 of 9 July
   1997, p. 1–55).

.. [6]
   Europaparlaments- og rådsdirektiv 2014/68/EU av 15. mai 2014 om
   harmonisering av medlemsstatenes lovgivning om markedsføring av
   trykkpåkjent utstyr (PED) (Official Journal of the European Union No.
   L 189 of 27 June 2014, p. 164 – 259).
